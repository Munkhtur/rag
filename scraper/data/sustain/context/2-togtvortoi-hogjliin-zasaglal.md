# Тогтвортой хөгжлийн стратеги, түүхэн замнал

Монгол улсын банкны салбар нь эдийн засгийн тэргүүлэх салбарын хувьд байгаль орчинд ээлтэй бизнесийг дэмжин санхүүжүүлэх замаар урт хугацааны тогтвортой хөгжлийг бий болгох зөв жишгийг нийгэмдээ үзүүлж, Монгол улсын тэргүүлэх банкны хувьд байгаль орчин, нийгэмдээ ээлтэй банк байхыг зорин ажиллаж байна.

Байгаль орчин, нийгмийн хариуцлагын эрсдэлийн менежментийн систем нь зөвхөн бизнесийн ашигаа урьтал болгон зээл, санхүүжилтийг хүссэн хэн бүхэнд олгох бус, санхүүжилтэндээ хяналт тавин, байгаль орчин, нийгэмд сөрөг үр дагавар авчрах эрсдэлтэй үйл ажиллагаа явуулж буй харилцагчид санхүүжилт олгохоос зайлсхийж, тэдний эрсдэлийг бууруулах зорилготой үйл ажиллагаа юм.


# Тогтвортой хөгжлийн засаглал

Байгаль орчин, нийгэмд ээлтэй бизнесийн үйл ажиллагаа эрхлэж, байгаль орчин, нийгэмд үзүүлэх сөрөг нөлөөллийг бууруулах, түүнээс сэргийлэх замаар урт хугацаанд тогтвортой хөгжих нь дэлхийн улс орнуудын тогтвортой хөгжлийн чухал зорилт болоод байна. Энэхүү чиглэлийн хүрээнд байгалийн нөөцийг зүй зохистой ашиглах, нөхөн сэргээх, хөдөлмөрийн аюулгүй байдал, эрүүл ахуйг хангах, нийгмийн бүхий л давхаргад санхүүгийн үйлчилгээг хүртээмжтэй байлгах, компаниудын нийгмийн хариуцлагыг дээшлүүлэх гээд олон асуудал багтаж байна.

Дэлхийн хөгжингүй орнуудын туршлагаас харахад дээрхи зорилтод хүрэхэд банк, санхүүгийн салбар чухал үүрэгтэй оролцдог байна. Учир нь банк нь харилцагчиддаа олгох санхүүжилтээрээ дамжуулан, зээлийн эрсдэлийг үнэлэх, бууруулах үйл явцтай адил зарчмаар харилцагчдынхаа байгаль орчин, нийгэмд учирч болзошгүй эрсдэлийг тодорхойлж, үнэлэх улмаар тэдгээр эрсдэлээс үүсч болох санхүүгийн хор хохирлоос харилцагчийг хамгаалах, нийгмийн хариуцлагаа хэрэгжүүлэх чиглэлээр хамтран ажилладаг юм.

Цаашлаад банк нь үйл ажиллагаа, бүтээгдэхүүн, үйлчилгээний хүрээнд жендерийн эрх тэгш байдлыг хангаж ажиллах зорилгын хүрээнд эмэгтэйчүүд, эрэгтэйчүүдийн үр дүнтэй оролцоог дэмжиж, жендерийн хяналт шинжилгээ, үнэлгээний үйл ажиллагаагаар байгууллага,  тэдгээрт олгох банкны санхүүжилтийг жендерийн мэдрэмжээр үнэлэх, зөвлөгөө өгөх, загвар боловсруулах замаар жендерийн эрх тэгш байдлыг дэмжихэд хувь нэмэр оруулна.

* Жендэрийн хороо
* Тогтвортой хөгжлийн хороо

ХХБ нь нийгэмд тулгарч буй тэгш бус байдал болон олон талт ялгаатай байдлыг ойлгож, жендэрийн мэдрэмжтэй банк санхүүгийн байгууллага болох зорилго тавьж, Жендэрийн эрх тэгш байдлын бодлого (ЖЭТБ)-ыг анх 2019 оны 12-р сард баталж, 2021 онд Жендэрийн хороог шинэчлэн байгуулсан ба байгууллагын бүхий л түвшинд бодлогын хэрэгжилтийг ханган ажиллаж байна.

Бид үйл ажиллагаа, бүтээгдэхүүн, үйлчилгээний хувьд жендэрийн эрх тэгш байдлыг хангаж ажиллах зорилгын хүрээнд “Жендэрийн эрх тэгш байдлын бодлого”-ыг хэрэгжүүлж ажилладаг. ХХБ-ны Жендэрийн хороо нь тус бодлогыг банканд хэрэгжүүлэн ажилладаг ба үүргийнхээ дагуу улирал бүр хуралдаж, банканд жендэрийн эрх тэгш байдлыг хангаж ажиллах үүднээс хүйсээр ангилсан харилцагчдын мэдээллийн сан үүсгэх, ХХБ-ны газар, нэгжүүдийн бизнесийн үйл ажиллагаа, салбар, тооцооны төвүүдийн үйл ажиллагааг жендэрийн мэдрэмжтэйгээр явуулах боломжийг тогтмол судлан хэлэлцэж, зохих шийдвэрийг гарган ажиллаж байна.


Монгол Улсын банкны салбар, тэр дундаа ХХБ нь тогтвортой хөгжлийг эрхэмлэж, байгаль орчинд ээлтэй бизнесийг дэмжин санхүүжүүлж, байгаль орчин, нийгэмд ээлтэй банк байх зорилготой ажиллаж байна. Байгаль орчин, нийгмийн хариуцлагын эрсдэлийн менежментийн систем нь зөвхөн ашиг олох бус, байгаль орчин, нийгэмд сөрөг нөлөөтэй үйл ажиллагаа явуулж буй харилцагчдад санхүүжилт олгохоос зайлсхийж, эрсдэлийг бууруулах зорилготой юм.

Тогтвортой хөгжлийн хүрээнд байгалийн нөөцийг зүй зохистой ашиглах, нөхөн сэргээх, хөдөлмөрийн аюулгүй байдлыг хангах, нийгмийн бүхий л давхаргад санхүүгийн үйлчилгээг хүртээмжтэй байлгах, компанийн нийгмийн хариуцлагыг дээшлүүлэх зэрэг асуудлууд багтана. Банк нь харилцагчдынхаа байгаль орчин, нийгэмд учирч болзошгүй эрсдэлийг тодорхойлж, үнэлэх замаар тэдгээр эрсдэлээс үүсэх санхүүгийн хор хохирлоос хамгаалах, нийгмийн хариуцлагаа хэрэгжүүлэхэд чухал үүрэгтэй.

ХХБ нь жендэрийн эрх тэгш байдлыг хангах зорилгоор 2019 онд Жендэрийн эрх тэгш байдлын бодлогыг баталж, 2021 онд Жендэрийн хороог шинэчлэн байгуулсан. Жендэрийн хороо нь улирал бүр хуралдаж, банканд жендэрийн эрх тэгш байдлыг хангаж ажиллах үүднээс хүйсээр ангилсан харилцагчдын мэдээллийн сан үүсгэх, газар, нэгжүүдийн бизнесийн үйл ажиллагааг жендэрийн мэдрэмжтэйгээр явуулах боломжийг судалж, шийдвэр гарган ажиллаж байна.

https://tdbm.mn/mn/sustainable-development