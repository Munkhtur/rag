# Түгээмэл асуулт хариулт - Иргэн

## Хадгаламж
Хадгаламжийн данснаасаа бэлнээр зарлага гаргахад хэдэн хувийн шимтгэл авах вэ?
Төгрөг, Ам.доллар, Евро, Юанийн хадгаламжийн данснаас бэлэн зарлага гаргахад шимтгэлгүй. Харин Иений хадгаламжийн данснаас бэлэн зарлага гаргахад үнийн дүнгээс 0.3 хувийн шимтгэлтэй байдаг.

Хамтран эзэмшигчээ яаж хасуулах вэ?
Данс нээлгэсэн салбар, тооцооны төв дээр данс хамтран эзэмшигч бүх харилцагч хамтдаа хүчин төгөлдөр иргэний үнэмлэх эсвэл гадаад пасспорттой хандаж хамтран эзэмшигчээ хасуулах боломжтой.

Хадгаламжийн дансандаа хамтран эзэмшигч нэмээд тодорхойлолт авч болох уу?
Болно. Хадгаламжийн дансандаа хамтран эзэмшигч нэмсэн өдрөөс 14 хоногийн дотор тодорхойлолт авах бол 50,000 төгрөгийн шимтгэлтэй байдаг. Харин 14 хоногоос дээш хугацаагаар хадгаламжийн дансаа хамтран эзэмшиж байгаа бол 4,000 төгрөгийн шимтгэлтэйгээр тодорхойлолт авч болно.

Хадгаламжнаасаа зарлага гаргахад аль салбарт хандах вэ?
Та өөрт ойр байрлах дурын салбарт хүчин төгөлдөр иргэний үнэмлэх, эсвэл гадаад пасспорттой хандаж хадгаламжийн данснаасаа зарлага гаргах боломжтой.

Хадгаламжийн дансаа аль салбарт хандаж хаах вэ?
Та хадгаламжийн дансаа хаалгах бол өөрт ойр байрлах дурын салбарт хүчин төгөлдөр иргэний үнэмлэх, эсвэл гадаад пасспорттой хандах хэрэгтэй.

Хадгаламжийн дансанд орлого хийхэд хэдэн хувийн шимтгэл авах вэ?
Хадгаламжийн дансанд бэлэн орлого тушаахад ямар нэгэн шимтгэлгүй. Харин хадгаламжийн дансанд шилжүүлгээр буюу бэлэн бусаар орлого ороход орлого хүлээн авч буй данснаас дараах байдлаар суутгана.

Төгрөг                                                                        	Шимтгэлгүй                                                       
Ам.доллар	0.2%(min 0.01 USD)
Евро	0.3%(min 0.01 EUR)
Хятадын юань	0.1%(min 0.01 CNY)
Японы иен	Шимтгэлгүй
Хадгаламжийн дэвтрээ гээсэн бол хаанаас авах боломжтой вэ?
Та өөрт ойр байрлах дурын салбарт хүчин төгөлдөр иргэний үнэмлэх, эсвэл гадаад пасспорттой хандан авах боломжтой. Хадгаламжийн дэвтэр шинээр авахад 1000 төгрөг байдаг.

Хадгаламжийн хугацаа дууссан үед хугацаагаа хэрхэн сунгах вэ?
Та хадгаламжийн хугацаа дуусахад үргэлжлүүлэн сунгах, автомат сунгалтын үйлчилгээнд бүртгүүлэх хүсэлтээ өөрт ойр байрлах дурын салбарт хүчин төгөлдөр иргэний үнэмлэх, эсвэл гадаад пасспорттой хандан бүртгүүлэх боломжтой.

Мөн та TDB Online үйлчилгээнд бүртгэлтэй бол онлайн банкаараа эсвэл банканд бүртгэлтэй гар утсаараа банкны лавлах 1900-1977 утсаар холбогдон хадгаламжийнхаа хугацааг сунгах боломжтой.

Хэрэв та TDB Online үйлчилгээ ашиглах болон утсаар холбогдох боломжгүй бол банканд бүртгэлтэй цахим шуудан хаягаас лавлах info@tdbm.mn цахим шуудангийн хаягт хандан хүсэлт илгээн шийдвэрлүүлэх боломжтой.

## Зээл

Нэг зээлээ хаагаагүй байхад дахин зээл авч болох уу?
Болно. Гэхдээ таны орлого нийт зээлийн төлбөрийг төлж хүрэхүйц байх шаардлагатай тул та өөрт ойр байрлах салбар, тооцооны төвд хандан зээлийн хүсэлтээ судлуулаарай.

Орон сууцны 6 хувийн хүүтэй зээлийн талаар дэлгэрэнгүй мэдээллийг хаанаас авах вэ?
Та 6 хувийн хүүтэй орон сууцны зээлийн талаарх мэдээллийг ХХБ-ны [www.tdbm.mn](http://www.tdbm.mn) цахим хуудасны иргэдэд зориулсан бүтээгдэхүүн үйлчилгээний хэсгээс эсвэл банкны лавлах 1800-1977 утсаар мөн дурын салбар, тооцооны төвийн зээлийн ажилтанд хандан авах боломжтой.

Цалингийн зээлийн талаар дэлгэрэнгүй мэдээллийг хаанаас авах вэ?
Та цалингийн зээлийн талаарх мэдээллийг ХХБ-ны [www.tdbm.mn](http://www.tdbm.mn) цахим хуудасны иргэдэд зориулсан бүтээгдэхүүн үйлчилгээний хэсгээс эсвэл банкны лавлах 1800-1977 утсаар мөн дурын салбар, тооцооны төвийн зээлийн ажилтанд хандан авах боломжтой.

Зээлийн үлдэгдэлээ хэрхэн мэдэх боломжтой вэ?
Та банкны 1800-1977 лавлах утсаар холбогдон зээлийн үлдэгдлээ шалгуулах боломжтой. Мөн та TDB Online үйлчилгээнд бүртгэлтэй, зээлийн дансаа холбуулсан бол онлайн банкаа ашиглан өөрөө шалгах боломжтой.

Данснаасаа зээлийн төлбөр татагдсан эсэхийг хэрхэн мэдэх вэ?
Та банкны лавлах 1800-1977 утсаар холбогдон зээлийн төлбөр хийгдсэн эсэхээ тодруулах боломжтой. Эсвэл та TDB Online үйлчилгээнд бүртгэлтэй бол дансны хуулгаа өөрөө шалгаж болно.

## Карт

Картаа хэрхэн сунгах, дахин хэвлүүлэх вэ?
Таны картын хүчинтэй хугацаа дууссан, эсвэл картаа алдаж гээсэн бол бичиг баримттайгаа дурын салбарт хандан карт дахин захиалах боломжтой. Хэрэв гадаадад байдаг бол банкинд бүртгэлтэй и-мэйл хаягнаасаа info@tdbm.mn  цахим хаягт карт дахин захиалах хүсэлтээ илгээх боломжтой.

Картаараа гүйлгээ хийх гэсэн болохгүй байна яах вэ?
Хэрвээ та Монголд байгаа бол манай лавлах утас 18001977 дугаараар харин гадаадад байгаа бол 70161988 дугаараар болон info@tdbm.mn цахим хаягаар хандан картын мэдээллээ шалгуулна уу.

Дотоодын картын дансандаа гадаадаас мөнгө хүлээн авах боломжтой юу?
Дотоодын картын дансандаа гадаадаас мөнгө хүлээн авах боломжтой бөгөөд тухайн өдрийн валютын ханшаар хөрвөөд орох болно.

Картын дугаараар хүн рүү мөнгө шилжүүлж болох уу?
Худалдаа хөгжлийн банк дотроо ATM-с картын дугаараар мөнгө шилжүүлж болно. Харин бусад арилжааны банк руу мөнгө шилжүүлэх бол заавал дансны дугаараар нь шилжүүлэх хэрэгтэй.

Картаа хаячихлаа дахин захиалж авахад хэдэн төгрөг төлөх вэ?
Бритто Эйнштейн карт (U-Money) дахин захиалгын шимтгэл 10,000 төгрөг

Бритто Классик карт (U-Money) дахин захиалгын шимтгэл 10,000 төгрөг

Бритто Лэйди карт дахин захиалгын шимтгэл 10,000 төгрөг

Бритто Алтан карт дахин захиалгын шимтгэл 20,000 төгрөг

Бритто Дебит Платинум карт дахин захиалгын шимтгэл 20,000 төгрөг

Юнионпэй классик карт дахин захиалгын шимтгэл 10,000 төгрөг, ХХБ-ны дансаар цалин олгох гэрээтэй байгууллагын ажилтан-5,000 төгрөг

Юнионпэй алтан карт дахин захиалгын шимтгэл 20,000 төгрөг

Тэтгэврийн карт  дахин захиалгын шимтгэл 5,000 төгрөг

Цалингийн карт дахин захиалгын шимтгэл 5,000 төгрөг

БРИТТО КЛАССИК БЭЛЭГЛЭЛИЙН КАРТ Дахин захиалах боломжгүй

БРИТТО ЛЭЙДИ БЭЛЭГЛЭЛИЙН КАРТ Дахин захиалах боломжгүй

Орифлэйм карт дахин захиалгын шимтгэл 10,000 төгрөг

Юнион пэй карт олон улсын виза картнаас юугаараа ялгаатай вэ?
Юнион пэй карт нь нэг картан дээр төгрөг, доллар , юанийн гэсэн 3дансыг холбон ашиглах боломжтой байдгаараа онцлог юм. Та картаа Монголд ашиглавал төгрөгийн данснаас , Хятадад ашиглавал юанийн данснаас харин бусад оронд долларын данснаас гүйлгээ нь хийгдэх болно.

Дотоодын төгрөгийн картаа олон улсын карт болгон солиулж авч болох уу?
Дотоодын болон олон улсын виза карт нь тус тусдаа худалдаалах үнэтэй тул та олон улсын карт шинээр захиалж авах хэрэгтэй.

Карт шинээр захиалж авахад хэд хоногт гарах вэ?
Карт захиалж авахад ажлын 2-3 хоногт гардаг. Хэрвээ та яаралтайгаар захиалж авах бол нэмэлт 10000 төгрөгийн шимтгэл төлөөд манай Төв салбар, Энхтайван салбар, Пийс тауэр тооцооны төвийн аль нэг дээр ажлын өдөр 2 цагаас өмнө захиалвал оройдоо гарах боломжтой байдаг.

CVV кодыг хаанаас авах уу?
Таны картын ард гарын үсэг зурах хэсгийн харалдаа 3 оронтой тоо байгаа. Тухайн код нь таны картны CVV код юм.

Зайнаас картын лимитээ хэрхэн өсгүүлэх вэ?
Хэрвээ та манай банкны салбарт хандан лимит өсгөх хүсэлт гаргах боломжгүй гадаадад болон орон нутагт байгаа бол  info@tdbm.mn хаягт и-мэйлээр, 133133 тусгай дугаарт мессежээр банкинд бүртгэлтэй и-мэйл хаяг болон гар утасны дугаараас картын гүйлгээний лимит өсгүүлэх хүсэлтээ илгээх боломжтой.

Картын дансны дугаараа хэрхэн мэдэх вэ?
Та мессеж банк үйлчилгээ ашиглан дансны үлдэгдэл болон дансны дугаараа мэдэх боломжтой. Мессеж банк үйлчилгээнд бүртгүүлэхдээ: Лавлах утас 18001977 дугаар болон info@tdbm.mn хаягаар банкинд бүртгэлтэй утасны дугаар болон и-мэйл хаягнаасаа холбогдон бүртгүүлэх боломжтой. Мөн өөрийн бичиг баримттайгаа банкны дурын салбарт хандаж болно.

Гадаадад байх хугацаандаа хэрхэн картаа сунгах,дахин хэвлүүлэх вэ?
Таны картын хүчинтэй хугацаа дууссан болон алдаж гээсэн тохиодолд банкинд бүртгэлтэй и-мэйл хаягнаасаа info@tdbm.mn  цахим хаягт карт дахин захиалах хүсэлтээ илгээх боломжтой.

Картаар хийгдсэн гүйлгээгээ хэрхэн шалгаж, хянах вэ?
Та картаар хийгдсэн гүйлгээний мэдээллээ дараах байдлаар шалгах боломжтой. Үүнд:

Хэрэв Та TDB-Online болон Мост мони үйлчилгээний хэрэглэгч бол:
Өөрийн эрхээр үйлчилгээнд нэвтрэн дансны хуулгаа шалгаснаар картаар хийсэн гүйлгээний мэдээллээ шалгах боломжтой.

Та тус үйлчилгээнд бүртгэлгүй бол өөрийн биеэр бичиг баримтын хамт банкны дурын салбарт хандан бүртгүүлэх боломжтой.

 

Хэрэв Та Мессеж банк үйлчилгээний хэрэглэгч бол:  
Амжилттай хийгдсэн картын гүйлгээ бүрийн мэдээлэл таны и-мэйл хаягаар болон үйлчилгээнд бүртгэлтэй утасны дугаараар илгээгдэх болно.

Та мессеж банк үйлчилгээнд бүртгэлгүй бол 24 цагийн лавлах утас 18001977 дугаар болон info@tdbm.mn цахим хаягаар банкинд бүртгэлтэй утасны дугаар болон и-мэйл хаягнаасаа хандахаас гадна өөрийн биеэр бичиг баримттайгаа банкны аль ч салбарт хандаж бүртгүүлэх боломжтой.   

 

ХХБ-ны салбар нэгжээс хуулга авах:
Та өөрийн биеэр бичиг баримтын хамт банкны дурын салбарт хандаж картын гүйлгээгээ шалгуулах боломжтой.

АТМ-д картаа хураалгасан бол хаана хандах вэ?
Та картаа ХХБ-ны салбарын байран дахь АТМ-д хураалгасан бол:
Та бичиг баримтаа салбарын ажилтанд шалгуулан хураагдсан картаа буцаан авах боломжтой.

 

Та картаа ХХБ-ны салбарын байрнаас бусад газарт байрлах АТМ-д картаа хураалгасан бол:
24 цагийн лавлах утас  19001977 дугаарт холбогдон таны карт хураагдаж ирсэн эсэхийг  шалгуулж ХХБ-ны төв байранд өөрийн биеэр бичиг баримтын хамт ирж хураагдсан картаа буцаан авах боломжтой.

 

Бусад арилжааны банкны АТМ-д картаа хураалгасан бол:
24 цагийн лавлах утас 19001977 дугаарт холбогдон таны карт хураагдаж ирсэн эсэхийг  шалгуулж ХХБ-ны төв байранд өөрийн биеэр бичиг баримтын хамт ирж хураагдсан картаа буцаан авах боломжтой.

Интернет пин код хэрхэн авах вэ?
Худалдаа, хөгжлийн банкны дурын АТМ ашиглан интернэт пин кодоо авах боломжтой.

АТМ ашиглах боломжгүй тохиолдолд манай банкны лавлах төвийн 18001977 утсаар, info@tdbm.mn цахим хаягаар хандах мөн Ти-Ди-Би Онлайн үйлчилгээ ашиглаад интернэт пин кодоо авах боломжтой.

Олон улсын картаар интернетийн худалдаа хийхэд юуг анхаарах вэ? Ямар өгөгдлүүдийг заавал өгөх шаардлагатай вэ?
Та тухайн бараа үйлчилгээ худалдан авч байгаа веб сайтынхаа үйлчлэх хүрээ болон найдвартай байдлыг сайтар шалгах хэрэгтэй. Заавал оруулах шаардлагатай мэдээлэлд картын дугаар, CVV код болон картын хүчинтэй хугацаа зэрэг орно. Гүйлгээ хийх гэж буй веб сайт нь "Verified by VISA" үйлчилгээг нэвтрүүлсэн бол та картынхаа интернэт пин кодыг ашиглан гүйлгээ хийх боломжтой.

Дотоодын картаар ОУ-ын сайтан дээр онлайн гүйлгээ хийх боломжтой юу?
Та дотоодын картаар зөвхөн дотоодын сайтууд дээр онлайн гүйлгээ хийх боломжтой бөгөөд гадаадын интернэтээр үйлчилгээ үзүүлдэг веб хуудсаар үйлчлүүлэхийн тулд ОУ-ын карттай байх шаардлагатай юм.

Картын пин кодоо мартсан бол яаж мэдэх боломжтой вэ?
Та ЮнионПэй картаас бусад төрлийн картандаа зайнаас пин код үүсгэн авах боломжтой бөгөөд дараах заавартай танилцана уу.  Та гүйлгээний эрхтэй Тидиби онлайн үйлчилгээнд бүртгэлтэй бол цахим банкаараа нэвтэрч орон карт хэсэг рүү нэвтрэн "пин код авах" гэснийг сонгон банканд бүртгэлтэй гар утасны дугаартаа шинээр пин код хүлээн авах боломжтой. Тидиби онлайн банк байхгүй бол бүртгэлтэй и-мэйл хаягаасаа info@tdbm.mn хаягаар мэйл илгээн гараар маягт бөглөж, эсвэл салбарт бичиг баримттайгаа хандаж шинээр пин код авна уу. 

Гадаадад АТМ-д картаа хураалгасан тохиолдолд яах вэ?
Юуны өмнө та хилийн чанадаас холбогдож болох 24 цагийн лавлах утас (976) 70161988 дугаар, viber 99001977, we chat 99001977, skype tdb_info болон info@tdbm.mn цахим шуудангийн хаягаар мэдэгдэж картаа түр хугацаагаар хаалгуулах хэрэгтэй.

Гадаадын банкны АТМ-д хураагдсан картыг Олон Улсын Визагийн журмаар харилцагчид буцаан олгодоггүй ба та шинээр карт авах хэрэгтэй болно. Үүний тулд та  ХХБ-ны info@tdbm.mn хаяг руу карт дахин авах хүсэлтээ банкинд бүртгэлтэй и-мэйл хаягнаасаа илгээх боломжтой.

Картаа хаяж гээсэн тохиолдолд яах ёстой вэ?
Хэрэв Та Монголд байгаа бол:
Та картаа алдсан даруйдаа 24 цагийн лавлах утас 18001977 дугаарт холбогдон картаа хаалгана уу. Мөн өөрт ойрхон дурын салбарт цахим үнэмлэхний хамт хандах боломжтой. Ти-Ди-Би онлайн үйлчилгээнд бүртгэлтэй бол нэвтрэн орж картаа түр хаах болон буцаан нээх боломжтой.

Хэрэв Та гадаад улс оронд байгаа бол:
Та ХХБ-ны (976) 70161988 дугаар, viber 99001977, we chat 99001977, skype  tdb_info болон info@tdbm.mn цахим шуудангийн хаягаар хандаж, картаа түр хугацаагаар хаалгуулах боломжтой.  Ти-Ди-Би онлайн үйлчилгээнд бүртгэлтэй бол нэвтрэн орж картаа түр хаах болон буцаан нээх боломжтой.

## Цахим банк
Шинээр данс нээлгэхэд TDB Online үйлчилгээнд хэрхэн нэмэх вэ?
Харилцагч өөрөө шинээр данс нээсэн тохиолдолд автоматаар нэмэгдэнэ. Автоматаар нэмэгдээгүй тохиолдолд “Дансны тохиргоо” хэсэгт нэвтрэн өөрөө нэмэх боломжтой.

Салбарт хандаж шинээр нээлгэсэн данс нь TDB Online үйлчилгээнд автоматаар нэмэгдэхгүй ба та өөрт ойр байрлах салбарт хандаж эсвэл www.etdbm.mn сайт болон аппликейшнээр нэвтрэн "миний данс" цэсээр дансны тохиргоог сонгон зайнаас дансаа нэмэх боломжтой.

OTP аппликейшнийг гар утсан дээрээ татаж суулгаад хэрхэн тохиргоо хийх вэ?
ОТР аппликейшнээ Playstore болон Аpp Store, AppGallery-с утсандаа татаж суулгаад тохиргоог хийнэ. Уг тохиргоог хийхэд Сериал дугаар болон Идэвхжүүлэх код гэсэн 2 мэдээлэл оруулах хэрэгтэй.

ОТР аппликейшний идэвхжүүлэх код нь: Таны банканд бүртгэлтэй и-мэйл хаяг эсвэл гар утсанд тань мессэжээр ирнэ.

ОТР аппликейшний сериал дугаар нь: Таны тухайн үйлчилгээнд бүртгүүлсэн гэрээн дээр бичигддэг.

Хэрэв сериал дугаараа мартсан бол банканд бүртгэлтэй утас болон и-мэйл хаягаас 1800-1977 дугаарт холбогдох, info@tdbm.mn хаягт и-мэйл илгээн авах боломжтой. Та ТиДиБи онлайн үйлчилгээ рүү нэвтэрч ороод хэрэглэгчийн булан хэсгээс идэвхжүүлэх кодоо авах боломжтой.

OTP гэж юу вэ? Яаж ашиглах уу?
ОТР аппликейшн нь нэг удаагийн нууц үг үүсгэгч аппликейшн бөгөөд TDB Online плас үйлчилгээгээр 5 сая төгрөгөөс дээш дүнтэй гүйлгээ хийх үед ашиглагддаг. Гүйлгээ хийх үед ОТР Мобайл гэж гарч ирсэн талбар дээр гар утсан дээр суулгасан ОТР аппликейшнаасаа гүйлгээ хийх нууц үг үүсгэж авна. ОТР-д нэг удаа үүсгэгдэж буй нууц үг нь 36 секундийн хугацаатай.

TDB Online үйлчилгээгээр хэрхэн нэгж худалдан авах вэ?
Та ТиДиБи Онлайн үйлчилгээний “Нүүр – Төлбөр - Нэгж цэнэглэх” цэсэд нэвтэрч Мобиком, Юнител, Скайтел, Жи-мобайл операторуудын аль нэгийг сонгоно. Нэгжийн төрөл, утасны дугаар, төлбөр төлөх данс, гүйлгээний утгыг оруулж мэдээллүүдийг шалган төлбөр хийгдэнэ.

TDB Online үйлчилгээгээр хэрхэн билл төлөх вэ?
Шинээр билл төлбөр бүртгэхдээ  “Нүүр – Төлбөр” цэсэд хандан “Билл бүртгэх” товчийг дарснаар билл төлбөрүүдээс сонгон харгалзах мэдээллийг оруулна. Ингэснээр Таны билл төлбөр бүртгэгдэж  “Бүртгэсэн билл төлбөр”-ийн жагсаалтад нэмэгдэнэ. “Бүртгэсэн билл төлбөр” цэсээс өөрийн төлөх билл төлбөрийг сонгон гүйлгээний дүн, шилжүүлэх дансыг сонгож “Үргэлжлүүлэх” товчийг дарснаар таны билл төлбөр төлөгдөж и-баримт нь таны бүртгэлтэй и-мэйл хаягаар илгээгдэнэ.

Картгүйгээр хэрхэн бэлэн мөнгө авах вэ?
Та ТиДиБи Онлайн үйлчилгээний “Бэлэн мөнгө авах ” цэсээр нэвтэрч гүйлгээний дүн оруулан гарсан QR кодоо АТМ дээрх бэлэн мөнгө хүлээн авах хэсгийн дээд талд байршуулснаар хүлээн авах боломжтой байна.

Гүйлгээ хийхэд "Энэ гүйлгээг хийх боломжгүй байна, банктай холбогдоно уу" гэсэн алдаа гарахад хэрхэн гүйлгээ хийх вэ?
Та манай банкны төв лавлах утас 1800-1977 /гадаадаас 70161988/ дугаарт болон бүртгэлтэй и-мэйл хаягаар info@tdbm.mn хаягт хандан мэдээллээ шалгуулж зөвлөгөө авна уу.

Нэвтрэх нэр болон бүртгэлтэй и-мэйл хаягаа мартсан тул яаж мэдэх вэ?
Хэрэв та TDB Online үйлчилгээний нэвтрэх нэрээ мартсан бол өөрт ойр аль ч салбарт бичиг баримтаа үзүүлэн авах эсвэл банканд бүртгэлтэй гар утасны дугаараасаа манай банкны 1800-1977 лавлах төвтэй холбогдож авах боломжтой.

Хэрэв таны бүртгэлтэй и-мэйл хаяг өөрчлөгдсөн бол өөрт ойр байрлах салбар болон info@tdbm.mn хаягт өөрийн и-мэйл хаягнаас и-мэйл хаяг өөрчлөх хүсэлт илгээх шаардлагатай.

TDB Online үйлчилгээнд нэвтэрсний дараа гүйлгээ хийх гэтэл "Танд энэ үйлдлийг хийх эрх олгогдоогүй" байна гэсэн алдаа гарч байна хэрхэн гүйлгээ хийх вэ?
TDB Online үйлчилгээ нь дараах 4 төрлийн багцын сонголттой.

Online – Өдрийн гүйлгээний лимит 5 сая төгрөг

Online Plus - Өдрийн гүйлгээний лимит 50 сая төгрөг

Online Premium - Өдрийн гүйлгээний лимит 500 сая төгрөг                                           

Таныг гүйлгээ хийхэд "Танд энэ үйлдлийг хийх эрх олгогдоогүй байна" гэсэн алдаа гарч байгаа бол та гүйлгээний эрхгүй буюу TDB Online Info багц ашиглаж байна гэсэн үг юм. Тиймээс та гүйлгээ хийх эрхтэй бусад багцуудаас сонгон өөрт ойр байрлах салбарт хандаж бүртгүүлнэ үү.

TDB Online үйлчилгээний нэвтрэх нууц үгээ мартсан бол хэрхэн шинээр авах вэ?
Та TDB Online үйлчилгээний нэвтрэх нууц үгээ мартсан бол "нууц үг шинээр үүсгэх" хэсэгт хандан сэргээн авах боломжтой. Үүний тулд хэрэглэгчийн нэр хэсэгт нэвтрэх нэрээ оруулаад, үйлчилгээнд бүртгэлтэй и-мэйл хаяг болон зурган кодыг оруулаад "үргэлжлүүлэх" товчийг дарна уу.

Дараа нь тухайн цонхоо хаалгүйгээр и-мэйл хаягаар ирсэн идэвхжүүлэх код 6 оронтой тоог оруулан "Сэргээх" товчийг дарснаар таны бүртгэлтэй гар утсанд шинэ нууц үг илгээгдэх болно. Мөн өөрт ойр байрлах салбарт хүчинтэй бичиг баримттай очин сэргээн авах боломжтой.

TDB Online үйлчилгээний нэвтрэх нууц үг блоклогдсон бол хэрхэн блокоо гаргах вэ?
Та банканд бүртгэлтэй утас болон и-мэйл хаягаар 1800-1977 болон /70161988 гадаадаас/ info@tdbm.mn хаягаар холбогдон нууц үгний блокоо гаргуулах боломжтой.

Мөн өөрийн бичиг баримттайгаа манай банкны дурын салбарт хандаж болно. Мөн харилцагч та "Нууц үгийн блок гаргах" гэсэн товч дээр дарж хувийн мэдээллээ оруулан бүртгэлтэй и-мэйлд тань идэвхжүүлэх код илгээгдэнэ. Уг кодыг идэвхжүүлэх код хэсэгт оруулж блокоо гаргах боломжтой.

## Мөнгөн гуйвуулга
Гэмтэлтэй гадаад валют дансанд тушаах, солиулах, шилжүүлэг хийхэд нэмэлт шимтгэлтэй юу?
Хуучирч элэгдсэн, урагдсан, эвлүүлж наасан, элдэв толбо, будагтай, урагдалт, цооролт үүссэн дэвсгэртийг дансанд тушаах буюу солих, бүх төрлийн шилжүүлэг хийхэд 10%-ийн шимтгэлтэй байдаг. Уг шимтгэл нь тухайн гадаад валютыг тухай улс руу нь илгээж, шинэ дэвсгэртээр солиулах зардалд зарцуулагддаг.

Гадаад гуйвуулга хийгдэх хугацаа
Гадаад гуйвуулга ажлын 1-3 хоногт хийгдэнэ.

Гадаад гуйвуулга хийхэд юуг анхаарах вэ?
Та гадаад гуйвуулга хийх бол хүлээн авагчийн нэр, дансны дугаар, хүлээн авагчийн банкны SWIFT код, банкны хаяг, төлбөрийн зориулалтын мэдээллийг дэлгэрэнгүй, үнэн зөв мэдэж байх шаардлагатай.

Төрийн сангийн данс руу гүйлгээ хийхэд "Таны гүйлгээ хийх хугацаа хэтэрсэн байна" гэсэн алдаа заагаад байна.
Төрийн сангийн гүйлгээ зөвхөн ажлын өдрүүдэд ажлын цагаар хийгддэг.

Танай банкинд IBAN код гэж байдаг уу?
IBAN код гэдэг нь Европын орнуудын банкуудад байдаг код бөгөөд та ХХБ-ны SWIFT код ашиглан гадаад гуйвуулга шилжүүлэх хийх, хүлээн авах боломжтой. Хэрэв IBAN number гэж байгаа бол та өөрийн ТиДиБи онлайн үйлчилгээ руу нэвтэрч орсны дараа авах боломжтой. Мөн манай лавлах утасны дугаар 1800-1977 руу холбогдон авах боломжтой.

Цахим үнэмлэхний лавлагаа болон жолооны үнэмлэхээр данснаас бэлэн зарлага хийх боломжтой юу?
Хүчин төгөлдөр иргэний үнэмлэх болон хүчинтэй гадаад паспортоор зарлагын гүйлгээ хийнэ. Цахим үнэмлэхний лавлагаа болон жолооны үнэмлэхээр зарлагын гүйлгээ хийх боломжгүй байдаг.

Банк хоорондын валютын хөрвүүлэгтэй гүйлгээ хйисэн даруйд шууд орох уу?
Банк хоорондын валютын хөрвүүлэгтэй гүйлгээ ажлын өдрүүдэд 15:30 цагаас өмнө хийгдсэн бол 2-3 цагийн дараа ордог. Харин ажлын өдрүүдэд 15:30 минутаас хойш болон амралтын өдөр хийгдсэн гүйлгээ нь дараагийн ажлын өдөр дунджаар 10:00-12:30-н хооронд орно.

Банк хооронд шилжүүлэг хийхэд шууд орох боломжтой юу?
Банк хоорондын 3 сая төгрөгөөс доош дүнтэй, төгрөгөөс төгрөгийн дансанд шилжүүлсэн гүйлгээ шууд орно. Харин 3 сая төгрөгөөс дээш дүнтэй болон валютын хөрвүүлэгтэй бүх гүйлгээ ажлын өдөр 16:00 цагаас өмнө хийгдсэн бол 2-3 цагийн дараа, 16:00 цагаас хойш хийгдсэн бол дараагийн ажлын өдөр хүлээн авагчийн дансанд орно.

## Бусад
Үйлчилгээний байгууллагад картаар төлбөр хийх
Гүйлгээний баримт дээрх картын дугаар, мөнгөн дүн, валютын мэдээлэл үнэн зөв эсэхийг шалгаж хэвшээрэй.

Гүйлгээ хийх явцад картаа харах орчноосоо салгахгүй байж, пин кодоо өөрөө хийх нь таныг аливаа эрсдэлээс сэргийлнэ.

Дансны хуулгаа тогтмол шалгаж эргэлзээтэй гүйлгээ байвал банканд хандаж тодруулаарай.

Үйлчилгээ авч буй газар сэжиг бүхий санагдвал үйлчлүүлэхээс татгалзаарай.

Үйлчилгээний ажилтан картыг тань өөр төхөөрөмж дээр давхар уншуулах, картын мэдээллийг тэмдэглэж авах зэрэг үйлдэл хийвэл татгалзах, шалтгааныг асуух.

Өөрийн карт болон картын мэдээллээ (картын дугаар, хугацаа, ПИН код, CVV) бусдад дамжуулахгүй байх.

Пос терминалд ямарваа нэгэн төхөөрөмж нэмэлтээр залгасан болон таны картыг пос терминалаас өөр төрөөрөмж дээр уншуулахыг оролдвол нэн даруй татгалзаж энэ тухай мэдээллийг Банканд хандан мэдэгдэнэ үү.

Paywave картаар төлбөр хийх
VISA payWave карт нь зайн технологи бүхий карт бөгөөд ПОС терминал дээр картыг физикал холболт үүсгэлгүйгээр зайнаас гүйлгээ хийх боломж олгодгоороо онцлогтой.

Visa payWave картаар АТМ дээрээс зайнаас үйлчилгээ авах боломжтой.

Та картаа ПОС терминалд 5 см орчим ойртуулахад гүйлгээ хийгдэнэ.

Терминалын тохиргоо буюу гүйлгээ хийгдэж буй улсын журам, зохицуулалтаас хамаарч өндөр дүнтэй гүйлгээг картын ПИН кодоор баталгаажуулна.

Дараах логонуудтай дэлхийн аль ч улсын ПОС терминалд payWave гүйлгээ хийх боломжтой.

payWave унших боломжгүй үйлчилгээний байгууллагад payWave картын EMV чип болон соронзон туузыг ашиглан гүйлгээ хийх боломжтой.

Олон улс руу зорчихын өмнө
Картын хүчинтэй хугацаагаа шалгаж, хугацаа дуусах гэж буй бол банкинд хандаж, шинээр захиална уу.

Кредит карт болон зээлийн эрхтэй карттай бол зээл төлөгдөж дуусах хугацаа, зээлийн лимитийн хугацаа болон картын дуусах хугацаагаа нягтлаарай.

Банкны www.tdbm.mn цахим хуудасны “Мэдээллийн аюулгүй байдлын зөвлөмж” хэсгээс картын эрсдэлээс сэргийлэх зөвлөмжүүдтэй сайтар танилцана уу.

Гарч болзошгүй эрсдэлээс сэргийлж картдаа хамтран эзэмшигч, эсвэл итгэмжлэгдсэн хүний мэдээллээ банканд бүртгүүлэх боломжтой.

Картаа хэвийн ажиллаж байгаа эсэхийг АТМ эсвэл үйлчилгээний байгууллагаар үйлчлүүлж шалгахад илүүдэхгүй.

ТиДиБи онлайн үйлчилгээний боломжууд
Банкны бүх төрлийн үйлчилгээг дэлхийн хаанаас ч хамгаалалтын өндөр түвшинд 24/7 авах боломжтой.

Дансаа удирдах /үлдэгдэл шалгах, хуулга авах, тодорхойлолт авах, битүүмж тавих, цуцлах, хадгаламжийн хугацаа сунгах/

Бүх төрлийн гүйлгээ /банк доторх гүйлгээ, банк хоорондын гүйлгээ, олон улсын гүйлгээ, гааль татварын гүйлгээ/

Хэрэглээний төлбөрүүд төлөх /билл төлбөр/

Картын үйлчилгээ /картын хуулга, төлөв өөрчлөх, лимит засварлах, карт захиалах, КИН код авах, интернэт ПИН код идэвхжүүлэх/

Зээл, Үнэт цаас, Даатгал зэрэг нэмэлт үйлчилгээг авах боломжтой.

Бусад /хувийн мэдээлэл засварлах, нууц үг солих, тогтмол ханддаг төхөөрөмж хянах, мессеж банк үйлчилгээнд бүртгүүлэх, урамшуулал болон АТМ, салбарын байршил харах.

АНХААРАХ

Өөрийн хувийн мэдээлэл буюу утасны дугаар, и-мэйл хаяг зэргийг цахим орчинд бусадтай хуваалцахгүй байх, мөн бусдад илгээхгүй байх,

Банкнаас илгээсэн мэдээллийг цаг тухай бүрт нь сайтар шалган нягталж байх,

Цахим орчинд таны танил хэн нэгнээс таны хувийн мэдээллийг (утасны дугаар, и-мэйл хаяг гэх мэт) өгөхийг шаардсан тохиолдолд заавал утсаар холбогдон давхар баталгаажуулах,

Банкнаас илгээсэн интернэт банкны нууц үг, баталгаажуулах код зэргийг агуулсан мессежийг ашиглах шаардлагагүй болсон тохиолдолд тухай бүрт нь устгаж байх,

Цахим банкны нэвтрэх нэр болон нууц үгээ вэбсайт дээр хадгалахгүйгээр нэвтрэн, ашиглаж дууссаны дараа Гарах товчийг дарж хэвших

Та ухаалаг гар утсаа бусдад зарах эсвэл дамжуулан хэрэглүүлэх тохиолдолд хувийн мэдээллээ устгана уу.

Пин код
ПИН кодоо өөрчлөх бол ТиДиБи Онлайн үйлчилгээ, АТМ, банкны лавлах 1800-1977 төвд болон банкны салбарт хандан солих боломжтой.

Интернэт ПИН код нь интернэтээр худалдан авалт хийхэд зориулагдсан бөгөөд ТиДиБи Онлайн үйлчилгээ, АТМ, 1900-1977, info@tdbm.mn болон банкны салбарт хандан авах боломжтой.

Таны картын ПИН код банканд бүртгэлтэй утасны дугаарт SMS хэлбэрээр илгээгдэх тул өөрийн нэр дээрх, байнгын ашигладаг утасны дугаарыг банкинд бүртгүүлэх, шаардлагатай тохиолдолд утасны дугаарын мэдээллээ шинэчлэхийг зөвлөж байна.

Интернет худалдан авалт хийх
Худалдан авалт хийхдээ тухайн сайтын төлбөрийн нөхцөл болон найдвартай байдлыг нь сайтар судалсны үндсэн дээр картын мэдээллээ оруулж хэвшээрэй.

Та https:// хамгаалалттай болон Verified by visa, Master card secure code технологийг нэвтрүүлсэн сайтаар үйлчлүүлэхийг эрмэлзэж байгаарай.

Олон улсын картаараа АНУ-ын үйлчилгээний байгууллагаас худалдан авалт хийж буй тохиолдолд дансны үлдэгдэл хүрэлцээгүй бол 1 ам.доллар суутгагддаг болохыг анхаарна уу.

АТМ ашиглан авч болох үйлчилгээ
Картын дансанд орлого, зарлага хийх;

Дансны үлдэгдэл шалгах;

Сүүлийн 10 гүйлгээний мэдээлэл авах;

ПИН код өөрчлөх (шимтгэлгүй);

Интернэт ПИН код авах;

Картаа ашиглан ХХБанк дотроо картын болон дансны дугаараар шилжүүлэг хийх;

Олон улсын мөнгөн гуйвуулгын үйлчилгээг ашиглан мөнгө илгээх болон хүлээн авах.

Мост Мони ашиглан бэлэн мөнгө авах;

Урьдчилсан төлбөрт карт худалдан авах;

Төлбөр төлөх;

Картгүй ч TDB online үйлчилгээгээр QR код үүсгэн АТМ-аас бэлэн зарлагын гүйлгээ хийх боломжтой.

Гадаадад төлбөр тооцоо хийх
Гадаадад үйлчлүүлсэн гүйлгээний баримт, тооцооны хуудсуудаа хадгалж дансны хуулгатайгаа тулгаж хэвшээрэй.

Зарим гадаадын банкны АТМ-аас бэлэн мөнгө авахад 6 оронтой код шаарддаг ба Таны карт 4 оронтой пин кодтой тохиолдолд 4 оронтой кодоо оруулаад ‘Enter’ товчыг дарж гүйлгээ хийх боломжтой.

Зарим үйлчилгээний байгууллагууд VISA болон UnionPay картын хэрэглэгчдэд зориулж хямдрал, урамшуулал зарласан байдаг ба Та уг мэдээллийг www.tdbm.mn цахим хуудаснаас аваарай.

Банкинд бүртгэлтэй утасны дугаар болон имэйл хаягт банкнаас илгээсэн мэдээллийг тогтмол шалгаж байх.

АНХААРАХ

Олон улсын хэмжээнд нийтлэг тохиолддог эрсдэлүүдээс урьдчилан сэргийлэх, харилцагчдаа хамгаалах зорилгоор ХХБ нь 24 цагийн сэжигтэй гүйлгээний хяналтын систем ажиллуулж байна.

Та гар утсаа нээлттэй байлгах, электрон шуудангаа тогтмол шалгах, тантай холбогдох мэдээлэл өөрчлөгдсөн даруй банканд мэдэгдэж, шинэчлүүлснээр картын гүйлгээний эрсдэлээс хамгаалагдах болно.


https://tdbm.mn/mn/help-center

