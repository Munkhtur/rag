# Зээлийн нэмэлт үйлчилгээ
## Хамтран батлан даагч өөрчлөх

Харилцагч та зээлийн хамтран зээлдэгч болон батлан даагч өөрчлөх, хасуулах тохиолдолд зээл авсан салбартаа хандан шийдвэрлүүлэх боломжтой ба дараах шаардлагыг хангасан байна.

**Зээлдэгч, батлан даагчид тавигдах шаардлага:**

* Үндсэн болон хамтран зээлдэгч банк, банк бус санхүүгийн байгууллагад анхаарал хандуулах болон чанаргүй зээлийн үлдэгдэлгүй байх;
* Өр, орлогын харьцааны шалгуур үзүүлэлтийг хангаж байх;
* Шүүхийн шийдвэрийн дагуу төлөх татварын өр төлбөргүй байх;

**Хамтран зээлдэгч болон батлан даагч хасуулах тохиолдолд та доорх бичиг баримтыг авчирна уу. Үүнд:**

* Гар хүсэлт /Хамтран зээлдэгч хасуулах тухай/
* Иргэний үнэмлэх
* Тухайн зээлнээс хойш зээл авсан бол зээлйин гэрээ, төлбөрийн хуваарь/ Зээлдэгч бүрийн хувьд/
* Судалгааны явцад шаардагдах бусад баримт бичгүүд

**Хамтран зээлдэгч болон батлан даагч солиулах тохиолдолд та доорх бичиг баримтыг авчирна уу. Үүнд:**

* Гар хүсэлт
* Иргэний үнэмлэх
* Ажлын газрын тодорхойлолт
* Тухайн зээлнээс хойш зээл авсан бол зээлйин гэрээ, төлбөрийн хуваарь/ Зээлдэгч бүрийн хувьд/
* Бизнесийн орлоготой бол орлого нотлох баримт
* Судалгааны явцад шаардагдах бусад баримт бичгүүд

## Эргэн төлөлтийн хуваарь өөрчлөх

Харилцагч та зээлд илүү төлөлт хийсэн болон таны цалин буух өдөр өөрчлөгдсөн тохиолдолд зээлийн эргэн төлөлтийн хуваарьт өөрчлөлт оруулах боломжтой ба та дараах материалыг бүрдүүлэн зээл авсан салбартаа хандана уу.

* Гараар бичсэн хүсэлт
* Иргэний үнэмлэх

Таны хүсэлтийн дагуу эргэн төлөлтийн хуваарь өөрчлөх шийдвэр гарсны дараа шинэчлэгдсэн төлбөрийн хуваарьт гарын үсэг зурж салбарын захирлаар баталгаажуулснаар шинэ хуваарийн дагуу зээлийн төлөлтийг хийнэ.

* Тухайн зээлд хамтран зээлдэгч байгаа тохиолдолд үндсэн зээлдэгч болон хамтран зээлдэгч нар хүсэлт, шинэ төлбөрийн хуваарьт зэрэг гарын үсэг зурна.

# Нэмэлт үйлчилгээ
## Итгэмжлэлээр үйлчилгээ авах

Та өөрийн биеэр банканд ирж, банкны бүтээгдэхүүн, үйлчилгээг авах боломжгүй тохиолдолд итгэмжлэлийн үндсэн дээр төлөөлөгчөөр дамжуулан уг үйлчилгээг авах боломжтой. Төлөөлөгч (харилцагчаас эрх олгосон этгээд) нь итгэмжлэлээр олгосон бүрэн эрхийнхээ хүрээнд төлөөлүүлэгчийн (тус банкны харилцагч хуулийн этгээд) нэрийн өмнөөс хууль ёсны үйлдэл хийх эрхтэй.

**Итгэмжлэлийн загвартай танилцах бол** [ЭНД](https://www.tdbm.mn/sites/default/files/2024-11/%D0%98%D1%82%D0%B3%D1%8D%D0%BC%D0%B6%D0%BB%D1%8D%D0%BB%D0%B8%D0%B9%D0%BD_%D0%B7%D0%B0%D0%B3%D0%B2%D0%B0%D1%80%D1%83%D1%83%D0%B4.pdf)**дарна уу.**

## Дансны тодорхойлолт
Хэрэв танд дараах төрлийн тодорхойлолтууд шаардлагатай байгаа бол онлайн банкаараа эсвэл өөрт ойр байрлах салбарт хандан авах боломжтой.

* Харилцах данс болон хадгаламжийн дансны үлдэгдлийн тодорхойлолт
* Гүйлгээний талаарх мэдээлэл гаргах
* Гүйлгээний хуулгыг харилцагчийн хүссэн хугацаагаар нь гаргах
* ААН, байгууллага, иргэд зээлийн өр төлбөртэй эсэх талаар тодорхойлолт гаргах

| **Үйлчилгээний төрөл** | **Үйлчилгээ авах боломжит суваг** | |
| --- | --- | --- |
| Хуулга | ТиДиБи онлайн | Веб хувилбар ([www.etdbm.mn](http://www.etdbm.mn)) |
| Салбар | Салбарын ажилтан |
| Тодорхойлолт | ТиДиБи онлайн | Веб хувилбар ([www.etdbm.mn](http://www.etdbm.mn)), аппликейшн |
| Салбар | Салбарын ажилтан |

### **Үйлчилгээний нөхцөл**

| Харилцагчийн дансны хуулга | Шимтгэл |
| --- | --- |
| Харилцагчийн хүсэлтээр дансны хуулга гаргах (1 хуудас) | 100 ₮ |

| Харилцагчийн хүсэлтээр банкны архиваас лавлагаа хийх, баримтын хуулбар гаргах | Шимтгэл |
| --- | --- |
| 1 жилээс доош хугацааны баримт | 3,000 ₮ |
| 1 жилээс дээш хугацааны баримт | 10,000 ₮ |

| Харилцагчийн хүсэлтээр тодорхойлолт гаргах | Шимтгэл |
| --- | --- |
| Харилцах, хадгаламж, карт, зээлийн дансны талаар загварын тодорхойлолт | 5,000 ₮ |
| Данс шинээр нээсэн болон хамтран эзэмшигч шинээр нэмсэнээс хойш 14 хоногийн дотор дансны үлдэгдэлтэй тодорхойлолт авахад | 50,000 ₮ |
| Харилцагчийн хүсэлтээр нэмэлт мэдээлэл оруулсан тодорхойлолт | 15,000 ₮ |
| Харилцагчийн хүсэлтээр нэмэлт мэдээлэл орсон тендертэй холбоотой зээл олгох тухай тодорхойлолт | 50,000 ₮ |
| Байгууллагын аудитын тулган баталгаажуулалт гаргах | 30,000 ₮ |

**Тодорхойлолт баталгаажуулах линк:** [TDB QR Code Verification (etdbm.mn)](https://www.etdbm.mn/verify.php)

https://tdbm.mn/mn/retail/other