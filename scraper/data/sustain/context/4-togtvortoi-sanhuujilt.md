# Тогтвортой хөгжлийн стратеги
# Тогтвортой санхүүжилт 
## Тогтвортой санхүүжилтийн хүрээ
Худалдаа, хөгжлийн банк нь НҮБ-ын Тогтвортой хөгжлийн 17 зорилго, мөн Парисын Хэлэлцээрийн зорилгыг хангаж, ногоон эдийн засгийг бий болгоход хувийн хэвшлийн байгууллагуудыг манлайлж, тэдгээрийн оролцоог нэмэгдүүлэх зорилгоор Монгол Улсын хувийн хэвшлийн анхны тогтвортой санхүүжилтийн санаачлага болох "Climate 30+ Cанаачлага: Ногоон сэргэлт” хөтөлбөрийг боловсруулан 2021-2030 оны хооронд хэрэгжүүлэхээр ажиллаж байна.

Энэхүү хөтөлбөрийн хүрээнд Монголдоо анх удаа Тогтвортой санхүүжилтийн хүрээг боловсруулж, тус хүрээний дагуу ногоон болон нийгмийн шинж чанартай зээлийг олгож эхэлсэн бөгөөд байгаль орчин, нийгмийн хамгааллын удирдлага болон хүйсийн эрх тэгш байдлын хүрээнд Монгол улсдаа үргэлж анхдагч банк байсаар ирсэн ба одоо тогтвортой хөгжлийн хүрээнд мөн адил анхдагч нь болж байна.

Тус Тогтвортой санхүүжилтийн хүрээг Ногоон бондын зарчим, Нийгмийн бондын зарчим болон Тогтвортой хөгжлийн бондын удирдамжтай нийцэж байгаа эсэх дээр хөндлөнгийн үнэлгээг олон улсад нэр хүнд бүхий Moody’s-ийн хараат компани V.E /Vigeo Eiris/-ээр гаргуулсан анхны  байгууллага бөгөөд “Тогтвортой” гэсэн үнэлгээг аваад байна.

Тогтвортой санхүүжилтийн хүрээний зорилго нь тогтвортой, ногоон хөгжлийг хангах болон нийгмийн хөгжлийн шинж чанартай эх үүсвэрийг татах, зээл олголтын чиглэл, хамрах хүрээ, тавигдах шаардлага, үр дүн, хяналт, тайлагналтын зарчмыг тодорхойлоход оршино.

### Ногоон зээлийн ангилал, шалгуур:

| **Сэргээгдэх эрчим хүч** | **Бохирдол багатай****эрчим хүч үйлдвэрлэл** | **Эрчим хүчний хэмнэлт** | **Ногоон барилга** |
| **Тогтвортой ус ба хог****хаягдал** | **Тогтвортой хөдөө аж ахуй,****газар ашиглалт, ой ба биологийн төрөл зүйл** | | **Цэвэр****тээвэр** |
### Нийгмийн шинж чанартай зээлийн ангилал, шалгуур:
| **Орлогод нийцсэн дэд бүтэц** | **Орлогод нийцсэн орон сууц** | **Нэн чухал үйлчилгээний****хүртээмжийг нэмэгдүүлэх** | **Жижиг, дунд бизнес****эрхлэгчдийг санхүүжүүлэх** |

## Тогтвортой санхүүжилтийн бүтээгдэхүүн
* Бизнесийн ногоон зээл
* Иргэдийн ногоон зээл
* Зээлийн батлан даалттай бизнесийн ногоон зээл
* Ногоон зээлийн эрх
* Ногоон аккредитив, баталгаа
* Эмэгтэй бизнес эрхлэгчдийг дэмжих зээл
## Бидэнтэй хамтран ажиллах

Ногоон зээлийн хүрээнд банктай хамтран ажиллах хүсэлтийг та өөрт ойрхон салбар нэгжид хүргүүлэх боломжтой. Тухайн бараа, үйлчилгээ нь банкны тогтвортой санхүүжилтийн хүрээнд заасан ногоон зээлийн ангилал, шаардлагад нийцсэн байх шаардлагатай.



Худалдаа, хөгжлийн банк нь НҮБ-ын Тогтвортой хөгжлийн 17 зорилго, Парисын Хэлэлцээрийн зорилгыг хангаж, ногоон эдийн засгийг бий болгох зорилгоор "Climate 30+ Санаачлага: Ногоон сэргэлт” хөтөлбөрийг 2021-2030 онд хэрэгжүүлж байна. Энэ хүрээнд Тогтвортой санхүүжилтийн хүрээг боловсруулж, ногоон болон нийгмийн зээлийг олгож эхэлсэн бөгөөд байгаль орчин, нийгмийн хамгаалал, хүйсийн эрх тэгш байдлыг эрхэмлэдэг. Тус хүрээ нь Ногоон бондын зарчим, Нийгмийн бондын зарчим, Тогтвортой хөгжлийн бондын удирдамжтай нийцэж байгаа эсэхийг V.E /Vigeo Eiris/-ээр үнэлүүлж, "Тогтвортой" үнэлгээ авсан.

Тогтвортой санхүүжилтийн хүрээний зорилго нь тогтвортой, ногоон хөгжлийг хангах, нийгмийн хөгжлийн шинж чанартай эх үүсвэрийг татах, зээл олголтын чиглэл, хамрах хүрээ, шаардлага, үр дүн, хяналт, тайлагналтын зарчмыг тодорхойлох юм. Ногоон зээлийн ангилалд сэргээгдэх эрчим хүч, бохирдол багатай эрчим хүч үйлдвэрлэл, эрчим хүчний хэмнэлт, ногоон барилга, тогтвортой ус ба хог хаягдал, тогтвортой хөдөө аж ахуй, газар ашиглалт, ой ба биологийн төрөл зүйл, цэвэр тээвэр багтана. Нийгмийн шинж чанартай зээлийн ангилалд орлогод нийцсэн дэд бүтэц, орон сууц, нэн чухал үйлчилгээний хүртээмжийг нэмэгдүүлэх, жижиг, дунд бизнес эрхлэгчдийг санхүүжүүлэх зэрэг орно.

Банк нь бизнесийн ногоон зээл, иргэдийн ногоон зээл, зээлийн батлан даалттай бизнесийн ногоон зээл, ногоон зээлийн эрх, ногоон аккредитив, баталгаа, эмэгтэй бизнес эрхлэгчдийг дэмжих зээл зэрэг тогтвортой санхүүжилтийн бүтээгдэхүүнүүдийг санал болгож байна. Ногоон зээлийн хүрээнд хамтран ажиллах хүсэлтэй хүмүүс өөрт ойр салбар нэгжид хандах боломжтой бөгөөд тухайн бараа, үйлчилгээ нь банкны тогтвортой санхүүжилтийн хүрээнд заасан ногоон зээлийн ангилал, шаардлагад нийцсэн байх ёстой.

https://tdbm.mn/mn/sustainable-development/togtvortoi-sanhuujilt