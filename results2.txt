Дорноговь (монгол бичгээр – дорунагоби) аймаг нь Монгол Улсын зүүн аймаг бөгөөд 1931 онд байгуулагдсан. 2017 оны эцсээр 14 сум, 64 баг, 68606 хүн амтай бөгөөд олон хүн амын тоо хурдацтай нэмэгдэж байгаа юм. Аймгийн төв Сайншанд сум нь улсын нийслэл Улаанбаатар хотоос 450км-т оршдог. Дорноговь аймаг Монгол орны зүүн өмнөд хязгаарт Өмнөговь, Дундговь, Говьсүмбэр, Хэнтий, Сүхбаатар аймгуудтай хил залган оршдог. БНХАУ-тай 600 км- урт газраар хиллэдэг. Хойд, урд хоёр гүрнийг холбосон, төвийн бүсийн хөгжлийн гол тэнхлэг болсон төмөр зам дайран өнгөрдөг. Энэ замын дагуу тус аймгийн бүх сумын 42,8 хувь, хүн амын 61 хувь нь оршин сууж байна. == Хүн ам == Дорноговь аймагт 2017 оны эцсийн байдлаар 20844 өрхөд 68606 хүн ам оршин суудаг бөгөөд 1 кв.км нутаг дэвсгэрт 1.5 хүн ногдож байна. Хүн амын 61 хувь нь Сайншанд хотод, 15.2 хувь нь сумын төвд, 24.2 хувь нь хөдөөд оршин суудаг. Хүн амын 48,7 хувь нь эрэгтэйчүүд, 51,3 хувь нь эмэгтэйчүүд байна. Нэг өрхөд дунджаар 3,4 хүн ногддог. Нийт 19,7 мянган

------------------------------------------------

ажиллагсад байгаа нь ажил эрхэлж байгаа нэг хүнд 2,6 хүн ноогдож байна. Хүн амын амьжиргааны түвшний үзүүлэлтээр тус аймаг улсын дунджаас дээгүүр байдаг. Нийт өрхийн 15.2 хувь, хүн амын 19,6 хувь нь амьжиргааны доод түвшнээс доогуур орлоготой амьдарч байна. Ажилгүйдлийн түвшин 2.6% байгаа юм. Хүн амын 96.5% – Халх, 1.4% – Дарьганга, 0.5% – Дөрвөд, 0.3% – Буриад, 0.2% – Баяд, 0.2% –Казах, 0.1% – Торгууд, 0.1% – Дархад Бусад, 0.7% – оршин сууж байна. == Газар зүй == Дорноговь аймгийн нутаг бүхэлдээ говийн бүсэд багтдаг боловч өмнөд хэсэг нь говь, хойд хэсэг нь говь, хээр хосолсон нутаг юм. Дорноговь аймаг нь Монголын зүүн өмнөд хэсгийн талархаг гадаргатай хэсэгт оршдог. Гэхдээ энд Хутаг уул (1436 м), Оцол, Сансар, Их Багадулаан, Аргалант, Хан Баянзүрх хайрхан (1031 м) зэрэг уулууд бий, Нутгийн дундуур зүүн хойшоо баруун урагшаа их хотгор газар үргэлжилнэ. Аймгийн нутаг далайн түвшнээс дээш дунджаар 952 метрт оршино. Газар нутгийн хамгийн өндөр цэг далайн түвшнээс дээш 1436 метр

------------------------------------------------

өргөгдсөн Хутаг уул/Хөвсгөл сум/, хамгийн нам цэг нь далайн түвшнээс дээш 700 метр өргөгдсөн Далантүрүүгийн говь/Улаанбадрах сум/ юм. Дорноговь аймгийн нутагт том гол мөрөн, нуур байхгүй, харин газар доорхи усны их нөөц бий. Халзан уул, Бусийн Чулууны, Толь булгийн зэрэг рашаан устай. Нутгийн ихэнхэд говийн бор хөрс тархсан бөгөөд элс нилээд байдаг. == Захын цэгүүд == Хойд талын цэг – Зүүн уртрагийн 11000410511, хойд өргөргийн 4603715511 солбицолд орших Хүйтний хүрэн овоо. Урд талын цэг – Зүүн уртрагийн 10805012511, хойд өргөргийн 4202314311 солбицолд орших Сулинхээр уул. Баруун талын цэг – Зүүн уртрагийн 10703911511, хойд өргөргийн 4401815611 солбицолд орших Шинэ ус. Зүүн талын цэг – Зүүн уртрагийн 11105715011, хойд өргөргийн 4304413011 солбицолд орших Уяа дамбын хоёр овоо. == Нутгийн онцлог == Чингис хааны төрийн их цагаан сүлдний дагуул 8 тугийн нэг бага цагаан тугийг хааны удмын тайж нар үе залгамжлан тахиж ирсний дотор Мэргэн ван Гүршихийн эзэмшилд, тус аймгийн Хөвсгөл сумын

------------------------------------------------

нутагт Хутаг уул, Авдрантай уулын зүүн талд байх Сүлдэн хөх толгойд тахиж байжээ. Дорноговь аймаг нь өнөөгийн соёлт хүн төрөлхтний мөнхийн бүтээл болох ноён хутагт Данзанравжаагийн шашин, түүх, бичиг, соёлын өв дурсгалыг хадгалж үлдсэн юм. Ноён хутагт 1803 онд Түшээт хан аймгийн Мэргэн вангийн хошууны нутаг Шувуун шанд хэмээх газарт ядуу ард Дулдуйтын хүү болон төрж, хожим нь шашин төрийн зүтгэлтэн, гүн ухаантан, зохиолч, яруу найрагч, найруулагч, зураач, эм баригч, ая зохиогч, соён гэгээрүүлэгч хэмээн олноо алдаршиж, нэгэн биед багтаж ядсан их авьяас билэг, нэгэн хүн дааж ядсан өндөр их нэр хүндийн эзэн болсон юм. Д.Данзанравжаа иргэний уянгын 500 орчим шүлэг, яруу найраг, 120 гаруй дууны ая дан, 50 орчим сүм хийдийг цогцлоон бүтээж, уран зураг, сийлбэр, жүжгийн зэрэг урлагийн бүхий л хэлбэрийг говь нутагтаа хөгжүүлсэн шашин, түүх, бичиг, соёлын аугаа их өв дурсгалыг үлдээсэн соён гэгээрүүлэгч байлаа. Түшээт хан аймгийн Говь мэргэн вангийн хошууны нутаг Цавгийн ам, Эрдэнэ овоо,

------------------------------------------------

Үүдийн ус орчимд 1906 оноос жижиг суурин үүсгэж, хилийн цэрэг суулгаж, телефон утасны хороо, гаалийн хэсэг ажиллуулж эхэлснээр өнөөгийн Замын-Үүдийн шав тавигджээ. Тэр цагаас хойш Замын-Үүд нь улам өргөжиж Монгол улсын эдийн засаг, бараа эргэлтийн үндсэн ачааг үүрч, өмнөд хөрштэй харилцах үүд хаалга болж байгаа бөгөөд одоо тус сумын нутагт эдийн засгийн чөлөөт бүс байгуулах ажил эхлээд байна. Хилийн Замын-Үүд, Хангийн боомтууд нь Монгол Улсын эдийн засаг, бараа эргэлтийн үндсэн ачааг үүрч, өмнөд хөрштэй харилцах үүд хаалга болж байна. 1944 оны мичин жилийн зуднаар олон мянган адуун сүргийг хил дээр тогтоон барьсан гавьяат үйлсийг бүтээгсэд манай аймгийнхныг “Их говийн зоригтнууд” хэмээх хүндэт алдарт хүргэсэн билээ. Халхын голд Японы түрэмгийлэгчдийг бут цохих тулалдаанд тус аймгийн эрэлхэг хөвгүүд оролцож, аугаа их Эх орны дайнд Зөвлөлтийн ард түмэн ялалт байгуулахад агт морь, эд хөрөнгө, сэтгэл санааны дэмжлэг үзүүлж, ялалтыг хамтдаа байгуулсан юм. 1954 онд жилдээ 50 мянган тонн

------------------------------------------------

нефть үйлдвэрлэх хүчин чадалтай Зүүнбаяны нефтийн үйлдвэр, 1956 онд Улаанбаатар-Замын-Үүдийн 700 гаруй км төмөр зам ашиглалтанд орсон, жонш олборлох уулын гурван үйлдвэр үйл ажиллагаагаа явуулж эхэлсэн зэрэг нь тус аймгийн төдийгүй Монгол улсын хөгжил дэвшилд түүхэн үүрэг гүйцэтгэх эдийн засгийн томоохон ололтууд байлаа. Дорноговь аймаг мах, ноос, түүхий эд бэлтгэх ажлыг сайн зохион байгуулж, улсад тэргүүн байр эзэлсэн тул: * 1942 онд Улсын Бага Хурлын Тэргүүлэгчдийн тогтоолоор Хөдөлмөрийн гавьяаны улаан тугийн одонгоор, * 1974 онд Ардын Их Хурлын Тэргүүлэгчдийн зарлигаар мөн Хөдөлмөрийн гавьяаны улаан тугийн одонгоор тус тус шагнагдсан байна. == Түүх == Дорноговь аймаг ХI, ХII зууны үеийн Монголын эзэнт гүрний үед Онгуд аймаг, Манжийн ноёрхлын үед Түшээт хан болон Сэцэн хаан аймаг, Автономит төрийн үед Богд хаан уулын аймагт багтаж байжээ. Чингис хааны төрийн 8 хөлт их цагаан сүлдний дагуул 8 тугийн нэг, бага цагаан тугийг одоогийн Хөвсгөл сумын нутаг Сүлдэн хөх толгойд тахиж байсан

------------------------------------------------

түүхтэй. Говийн догшин ноён хутагт Данзанравжаа шашин, түүх, бичиг, соёлын аугаа их өв дурсгалыг үлдээсэн юм. Иргэний уянгын 500 орчим шүлэг, яруу найраг бичиж, 120 гаруй дууны үг аяыг зохиож,50 орчим сүм хийдийн барилгын зургийг зурж, бариулсан болон уран зураг, сийлбэр, жүжгийн зэрэг урлагийн бүхий л хэлбэрийг говь нутагт хөгжүүлсэн гавьяат үйлстэн байлаа. Эртнээс нааш хилийн хаалга болсон Замын-Үүдээс Чойрыг дамжин их Хүрээ ордог гүнж зам, Чуулалт хаалгаас Улиастай ордог харчин буухиа өртөөний зам гэж хоёр их зам тус аймгийн нутгаар дайран гардаг байв. Энэ нь гадаад худалдаа, соёл нэвтрэх зам болж байсан юм. 1911 онд Монголчууд Манжийн эсрэг тэмцэлдээ ялж, олноо өргөгдсөн Богд хаант Монгол Улсыг байгуулахад Мэргэн вангийн хошуу нэрийг сэргээн тогтоосон байна. 1921 оны Ардын хувьсгалын дараагаар Монголын ард түмэн улс төр, нийгэм, эдийн засаг, соёлын амьдралд шинэ шинэ өөрчлөлт хийж, амжилт олж, хөгжил дэвшлийн замд орсон юм. Орон нутгийн засаг захиргааны зохион байгуулалтыг

------------------------------------------------

шинэчлэн, аймаг байгуулах шийдвэрийг 1930 онд Улсын Бага хурлын Тэргүүлэгчид, Засгийн Газар шийдвэрлэж, улмаар 1931 онд Дорноговь аймгийг байгуулснаар тус аймгийн шинэ үеийн түүх эхэлсэн билээ. == Байгаль, цаг агаар == Тус аймаг бүхэлдээ говийн бүсэд хамаардаг, говь хээр хосолсон нутагтай. Эх газрын эрс тэс уур амьсгалтай, зуны улиралд +41 хэм хүртэл халж, өвлийн улиралд -40 хэм хүртэл хүйтэрдэг. Салхины дундаж хурд 4,2-4,6 м/сек, зарим үед 35 м/сек хүртэл ширүүсэх тохиолдол бий. Цаг агаарын тааламжгүй нөлөөлөл болох хүчтэй цасан ба шороон шуурга, ган, зудын аюул цөөн бус удаа тохиодог, сүүлийн жилүүдийн хуурайшилтын улмаас цөлжилтийн явц хурдасч байна. Говийн эмзэг байгалийг нөхөн сэргээх боломж хязгаарлагдмал. Гадаргын усны нөөц бараг үгүйгээс гүний усыг татаж ахуй амьдрал болон мал аж ахуй, газар тариалангийн үйлдвэрлэлд ашигладаг. == Аж үйлдвэр, тээвэр == Гадаргад нь кайнозойн эриний хурдас их тархсан бөгөөд хайлуур жоншны орд олонтой. Зэс молибден (цагаан суварга), чулуун нүүрс

------------------------------------------------

(Алагтогоо), төмөр (Чандмань уул) болон барилгын түүхий эдийн баялаг нөөц бий. Хайлуур, жонш олборлох уурхай байдаг. Дорноговь аймгийн нутгаар төмөр зам нэвтрэн єнгөрөх бөгөөд Сайншанд хот нь манай орны төмөр замын чухал зангилаа юм. Дорноговь аймгийн Замын-Үүд нь Монголоос Хятад руу гарах хилийн том боомт юм. 2016 оноос Ханги боомт байнгын ажиллагаанд орсон. == Боловсрол, соёл, эрүүл мэнд == Дорноговь аймагт Ерөнхий боловсролын 5 сургууль, 17 дотуур байр, 21 цэцэрлэг, эрүүл мэндийн 72 байгууллага, Мэргэжлийн сургалт үйлдвэрлэлийн төв, Төмөр замын мэргэжил сургалт үйлдвэрлэлийн төв зэрэг эрүүл мэнд, боловсролын байгууллага үйл ажиллагаагаа явуулдаг. Соён гэгээрүүлэгч Данзанравжаагийн нэрэмжит "Саранхөхөө" театр, Хүүхдийн ордон, Залуучуудын хөгжлийн төв, Иргэдийн хөгжил төв, Усан спорт сургалтын төв, Нийтийн номын сан, Орон нутгийн судлах музей, Ноён хутагт Данзанравжаагийн музей, "Миний нутаг" фм 101.5 радио, Бизнес радио 93.1, DTV телевиз, DSB телевиз Өнөөгийн Дорноговь, Дорноговийн

------------------------------------------------

шуудан сонин зэрэг соёл мэдээллийн байгууллагууд үйл ажиллагаагаа явуулж байна. == Ургамал амьтан == Хар сүүлт, хулан, янгир, аргаль зэрэг ховор ан амьтан элбэг. == Алдартнууд == === Улсын баатар===  Дашийн Данзанваанчиг === Хөдөлмөрийн баатар ===  Наваантаяагийн Цэвэл (Үхэрчин)  Сэргэлэнгийн Чимэддорж (Тэмээчин)  Одсүрэнгийн Мажиг (Адуучин)  Дарамын Даваасамбуу (Сум, нэгдлийн дарга)  Насангийн Хүрээт (Тэмээчин)  Чимэдийн Дүгэрээ (Эх баригч, бага эмч)  Эдэвийн Батсүх (Усжуулагч)  Гомбосүрэнгийн Очирбат (Барилгачин) Сэвжидийн Сүхбаатар (Бүжиг дэглээч) === Ардын Жүжигчин ===  Цэрэндуламын Сэвжид  Цэндийн Батчулуун Данзанваанчигийн Ухнаа === Ардын Зураач ===  Лувсангийн Гаваа === Ардын Уран Зохиолч ===  Балжирын Догмид === Улсын гавьяат ===  Лувсангийн Нацагдорж (Байгаль орчны гавьяат ажилтан)  Данзанваанчигийн Ухнаа (Урлагийн гавьяат зүтгэлтэн)  Майдарын Дорж (Урлагийн гавьяат зүтгэлтэн)  Доржийн Банди (Урлагийн гавьяат зүтгэлтэн)  Лувсандоржийн Буянхишигт(Гавьяат жүжигчин)  Доржийн

------------------------------------------------

Алтантуяа(Гавьяат жүжигчин)  Гунгаагийн Зоригт (Гавьяат жүжигчин)  Лувсанжамцын Нарантуяа (Гавьяат жүжигчин)  Жамбалын Ёндонжамц (Гавьяат жүжигчин)  Лодонгийн Ухнаа /Бүжиг дэглээч/  Дугарын Гүрдорж (Урлагийн гавьяат зүтгэлтэн)  Гэнэнгийн Цэрэн (Урлагийн гавьяат зүтгэлтэн)  Дамбадоогийн Нацагдорж (Урлагийн гавьяат зүтгэлтэн)  Цэдэвийн Баатаржав (Урлагийн гавьяат зүтгэлтэн)  Цэдэнгийн Жамсран (Шинжлэх ухаан)  Мижидийн Юндэн (Урлагийн гавьяат зүтгэлтэн)  Дамжингийн Нямхүү (багш)  Сугирын Цэрэндэжид (эмч)  Хайргын Жамбал (хуульч)  Балжирын Хэнмэдэх (Эмч)  Гэндэнгийн Амгалан (Эмч)  Чойрогийн Отгонбаяр (Багш)  Зундуйн Алтангэрэл (Соёлын гавьяат зүтгэлтэн)  Ч.Дугуйцагаан (Багш)  У.Доёд (Багш)  Ренчингийн Энхтайван (Малчин)  Батдоржийн Бадарч (Багш)  Цэрэнхүүгийн Шаравдорж (Хуульч)  Шагдарсүрэнгийн Гүрбазар (Сэтгүүлч, Соёлын гавьяат зүтгэлтэн)  Лувсангийн Одончимэд (Соёлын гавьяат зүтгэлтэн)  Балжирын Догмид (Соёлын гавьяат зүтгэлтэн)  Галсангийн Жамьян (Сэтгүүлч, Соёлын гавьяат зүтгэлтэн)

------------------------------------------------

Сэвжидийн Сүхбаатар (Соёлын гавьяат зүтгэлтэн) Авидын Шартолгой (Зохиолч, Соёлын гавьяат зүтгэлтэн) ===Спортын алдартнууд === * Өлзийбаярын Дүүрэнбаяр, 2014 оны жүдогийн залуучуудын ДАШТ-ний +100 кг-н аварга, Замын-Үүд сум * Болормаагийн Ууганхүү, 2016 оны Риогийн Паралимпын хүрэл медальт тамирчин == Олны танил хүмүүс == * Няндагийн Цэвээнравдан * Цэндийн Монгол (Зураач, Алтан гадас одонт) * Санзайгалсангийн Ууганбаяр (Зохиолч, Алтан гадас одонт) === Улсын их хурлын гишүүд === * Данзандаржаагийн Туяа * Жагдалын Лхагва * Яйчилын Батсуурь * Жамъянсүрэнгийн Батсуурь * Төмөртогоогийн Энхтүвшин * Борхүүгийн Дэлгэрсайхан == Дэд бүтэц == * Төмөр замын урт: 531 км * Сайншанд-Замын-Үүд 232 км * Сайншанд-Чойр 189 км * Сайншанд-Зүүнбаян 50 км * Айраг-Бор-Өндөр 60км * Тавантолгой-Зүүнбаян-Сайншанд-Баруун-Урт-Чойбалсан 1100 км төмөр зам баригдахаар болж, эхний ажлууд нь хийгдэж эхэлсэн. == Авто зам == 2014 онд Чойр-Сайншанд-Замын-Үүдийн 432 км урт сайн чанарын хатуу хучилттай зам ашиглалтанд

------------------------------------------------

орсон. Сайншанд-Зүүнбаян-Хөвсгөл-Ханги боомтын 260 км хатуу хучилттай авто замын зураг, төсөв хийгдээд байна. == Агаарын зам == * Улаанбаатар-Бээжин чиглэл дайран өнгөрдөг. * Олон улсын онгоц буух боломжтой нөөц аэродромтой. == Цахилгаан хангамж == Чойр-Айраг-Сайншанд-Замын-Үүд 110 кВ Сайншанд-Зүүнбаян 35 кВ, == Томоохон == === Барилга === "ТОБЭМ" ХХК. === Орд газрууд === * Улаанбадрах сумын Дулаан уулын ураны орд, Францын "Орано" (Хуучинаар Арева) групп. * Мандах сумын Цагаан суваргын зэс молибдены орд, "МАК" ХХК. * Хатанбулаг сумын Элстэйн төмрийн хүдрийн орд, “Мон-Лаа” ХХК. * Даланжаргалан сумын Элдэвийн нүүрсний орд, "МАК" ХХК. * Өргөн сумын шохой чулуу, цеолитын орд, цементийн үйлдвэр “Сэнж сант” ХХК Жонш – Монросцветмет нэгдлийн уулын үйлдвэр Өргөн, Айраг, Даланжаргалан суманд ажиллаж Монгол улсын жоншны 30 хувийг үйлдвэрлэж байна. * Даланжаргалан суманд “Кэйвин инвест” ХХК 98 хүртэл хувийн агуулгатай жонш баяжуулан Америк, Япон улсад экспортолдог. * Айраг суманд БНХАУ-ын

------------------------------------------------

хөрөнгө оруулалттай “Янтай уул” ХХК жонш баяжуулан экспортолж байна. * Эрдэнэ суманд “Коммод” ХХК жоншны хайгуул, олзворлолт хийж байна. === Газрын тос === 1\. “Доншен газрын тос /Монгол/” ХХК 97-р талбай 2\. “Golden sea petrolium" ХХК Тариач XV 3\. “DWM" ХХК, “Манас гоби” ХХК Цагаан элс XIII, Зүүнбаян XIV 4\. "Шунхлай энержи" ХХК Сулин хээр XXIII 5\. "Сансарын геологи хайгуул" ХХК Төхөм хойд Х 6\. “Зон Хэн Юу Тиан” ХХК Галба XI “Доншен Монгол” ХХК нь Зүүнбаянд 2003 оноос газрын тосны хайгуул явуулж байна. Бүтээгдэхүүн хуваах гэрээнд заагдсан хайгуулын 5314 кв талбайд жилд 600 мянга орчим баррель түүхий нефть олборлож, экпортолж байна. Бүтээгдэхүүн хуваах гэрээний нөхцөл ёсоор эрэл хайгуулын үе шат 2010 онд дуусах бөгөөд үүнээс хойш олборлолтын үйл ажиллагааг эхлүүлэхээр төлөвлөгдсөн. == Хөгжлийн тулгуур салбар == 1\. Ашигт малтмал * Газрын тос * Зэс молибден * Жонш * Нүүрс * Уран * Бусад 2\. Боловсруулах үйлдвэр * Нефть * Хими * Кокс * Хий * Зэс * Төмөр 3\. Хүний хөгжил * Техник,

------------------------------------------------

технологийн их сургууль байгуулах. * Мэргэжилтэй ажилчин бэлтгэх сургуулийг өргөтгөх. * Зам барилга, техникийн чиглэлээр түргэвчилсэн сургалт зохион байгуулах. * Анагаах ухааны коллежийн статусыг дээшлүүлэх. 4\. Хөдөө аж ахуй * Мал аж ахуй * Газар тариалан 5\. Аялал жуулчлал * Тур оператор, жуулчны бааз. * Аялал жуулчлалын үйлчилгээний шинэ бүтээгдэхүүн. * Бэлэг дурсгал /ЖДҮ/. == Сумд == *Айраг сум *Алтанширээ сум *Даланжаргалан сум *Дэлгэрэх сум *Замын-Үүд сум *Иххэт сум *Мандах сум *Өргөн сум *Сайхандулаан сум *Сайншанд сум *Улаанбадрах сум *Хатанбулаг сум *Хөвсгөл сум *Эрдэнэ сум ==Цахим холбоос== * Дорноговь аймгийн албан ёсны цахим хуудас * Дорноговь аймгийн хараат бус мэдээллийн портал цахим хуудас ==Эшлэл== Ангилал:Википедиа:Онцлох өгүүлэл Ангилал:Монголын аймаг !

------------------------------------------------

Дорноговь (монгол бичгээр – дорунагоби) аймаг нь Монгол Улсын зүүн аймаг бөгөөд 1931 онд байгуулагдсан. 2017 оны эцсээр 14 сум, 64 баг, 68606 хүн амтай бөгөөд олон хүн амын тоо хурдацтай нэмэгдэж байгаа юм. Аймгийн төв Сайншанд сум нь улсын нийслэл Улаанбаатар хотоос 450км-т оршдог. Дорноговь аймаг Монгол орны зүүн өмнөд хязгаарт Өмнөговь, Дундговь, Говьсүмбэр, Хэнтий, Сүхбаатар аймгуудтай хил залган оршдог. БНХАУ-тай 600 км- урт газраар хиллэдэг. Хойд, урд хоёр гүрнийг холбосон, төвийн бүсийн хөгжлийн гол тэнхлэг болсон төмөр зам дайран өнгөрдөг. Энэ замын дагуу тус аймгийн бүх сумын 42,8 хувь, хүн амын 61 хувь нь оршин сууж байна. == Хүн ам == Дорноговь аймагт 2017 оны эцсийн байдлаар 20844 өрхөд 68606 хүн ам оршин суудаг бөгөөд 1 кв.км нутаг дэвсгэрт 1.5 хүн ногдож байна. Хүн амын 61 хувь нь Сайншанд хотод, 15.2 хувь нь сумын төвд, 24.2 хувь нь хөдөөд оршин суудаг. Хүн амын 48,7 хувь нь эрэгтэйчүүд, 51,3 хувь нь эмэгтэйчүүд байна. Нэг өрхөд дунджаар 3,4 хүн ногддог. Нийт 19,7 мянган

------------------------------------------------

ажиллагсад байгаа нь ажил эрхэлж байгаа нэг хүнд 2,6 хүн ноогдож байна. Хүн амын амьжиргааны түвшний үзүүлэлтээр тус аймаг улсын дунджаас дээгүүр байдаг. Нийт өрхийн 15.2 хувь, хүн амын 19,6 хувь нь амьжиргааны доод түвшнээс доогуур орлоготой амьдарч байна. Ажилгүйдлийн түвшин 2.6% байгаа юм. Хүн амын 96.5% – Халх, 1.4% – Дарьганга, 0.5% – Дөрвөд, 0.3% – Буриад, 0.2% – Баяд, 0.2% –Казах, 0.1% – Торгууд, 0.1% – Дархад Бусад, 0.7% – оршин сууж байна. == Газар зүй == Дорноговь аймгийн нутаг бүхэлдээ говийн бүсэд багтдаг боловч өмнөд хэсэг нь говь, хойд хэсэг нь говь, хээр хосолсон нутаг юм. Дорноговь аймаг нь Монголын зүүн өмнөд хэсгийн талархаг гадаргатай хэсэгт оршдог. Гэхдээ энд Хутаг уул (1436 м), Оцол, Сансар, Их Багадулаан, Аргалант, Хан Баянзүрх хайрхан (1031 м) зэрэг уулууд бий, Нутгийн дундуур зүүн хойшоо баруун урагшаа их хотгор газар үргэлжилнэ. Аймгийн нутаг далайн түвшнээс дээш дунджаар 952 метрт оршино. Газар нутгийн хамгийн өндөр цэг далайн түвшнээс дээш 1436 метр

------------------------------------------------

өргөгдсөн Хутаг уул/Хөвсгөл сум/, хамгийн нам цэг нь далайн түвшнээс дээш 700 метр өргөгдсөн Далантүрүүгийн говь/Улаанбадрах сум/ юм. Дорноговь аймгийн нутагт том гол мөрөн, нуур байхгүй, харин газар доорхи усны их нөөц бий. Халзан уул, Бусийн Чулууны, Толь булгийн зэрэг рашаан устай. Нутгийн ихэнхэд говийн бор хөрс тархсан бөгөөд элс нилээд байдаг. == Захын цэгүүд == Хойд талын цэг – Зүүн уртрагийн 11000410511, хойд өргөргийн 4603715511 солбицолд орших Хүйтний хүрэн овоо. Урд талын цэг – Зүүн уртрагийн 10805012511, хойд өргөргийн 4202314311 солбицолд орших Сулинхээр уул. Баруун талын цэг – Зүүн уртрагийн 10703911511, хойд өргөргийн 4401815611 солбицолд орших Шинэ ус. Зүүн талын цэг – Зүүн уртрагийн 11105715011, хойд өргөргийн 4304413011 солбицолд орших Уяа дамбын хоёр овоо. == Нутгийн онцлог == Чингис хааны төрийн их цагаан сүлдний дагуул 8 тугийн нэг бага цагаан тугийг хааны удмын тайж нар үе залгамжлан тахиж ирсний дотор Мэргэн ван Гүршихийн эзэмшилд, тус аймгийн Хөвсгөл сумын

------------------------------------------------

нутагт Хутаг уул, Авдрантай уулын зүүн талд байх Сүлдэн хөх толгойд тахиж байжээ. Дорноговь аймаг нь өнөөгийн соёлт хүн төрөлхтний мөнхийн бүтээл болох ноён хутагт Данзанравжаагийн шашин, түүх, бичиг, соёлын өв дурсгалыг хадгалж үлдсэн юм. Ноён хутагт 1803 онд Түшээт хан аймгийн Мэргэн вангийн хошууны нутаг Шувуун шанд хэмээх газарт ядуу ард Дулдуйтын хүү болон төрж, хожим нь шашин төрийн зүтгэлтэн, гүн ухаантан, зохиолч, яруу найрагч, найруулагч, зураач, эм баригч, ая зохиогч, соён гэгээрүүлэгч хэмээн олноо алдаршиж, нэгэн биед багтаж ядсан их авьяас билэг, нэгэн хүн дааж ядсан өндөр их нэр хүндийн эзэн болсон юм. Д.Данзанравжаа иргэний уянгын 500 орчим шүлэг, яруу найраг, 120 гаруй дууны ая дан, 50 орчим сүм хийдийг цогцлоон бүтээж, уран зураг, сийлбэр, жүжгийн зэрэг урлагийн бүхий л хэлбэрийг говь нутагтаа хөгжүүлсэн шашин, түүх, бичиг, соёлын аугаа их өв дурсгалыг үлдээсэн соён гэгээрүүлэгч байлаа. Түшээт хан аймгийн Говь мэргэн вангийн хошууны нутаг Цавгийн ам, Эрдэнэ овоо,

------------------------------------------------

Үүдийн ус орчимд 1906 оноос жижиг суурин үүсгэж, хилийн цэрэг суулгаж, телефон утасны хороо, гаалийн хэсэг ажиллуулж эхэлснээр өнөөгийн Замын-Үүдийн шав тавигджээ. Тэр цагаас хойш Замын-Үүд нь улам өргөжиж Монгол улсын эдийн засаг, бараа эргэлтийн үндсэн ачааг үүрч, өмнөд хөрштэй харилцах үүд хаалга болж байгаа бөгөөд одоо тус сумын нутагт эдийн засгийн чөлөөт бүс байгуулах ажил эхлээд байна. Хилийн Замын-Үүд, Хангийн боомтууд нь Монгол Улсын эдийн засаг, бараа эргэлтийн үндсэн ачааг үүрч, өмнөд хөрштэй харилцах үүд хаалга болж байна. 1944 оны мичин жилийн зуднаар олон мянган адуун сүргийг хил дээр тогтоон барьсан гавьяат үйлсийг бүтээгсэд манай аймгийнхныг “Их говийн зоригтнууд” хэмээх хүндэт алдарт хүргэсэн билээ. Халхын голд Японы түрэмгийлэгчдийг бут цохих тулалдаанд тус аймгийн эрэлхэг хөвгүүд оролцож, аугаа их Эх орны дайнд Зөвлөлтийн ард түмэн ялалт байгуулахад агт морь, эд хөрөнгө, сэтгэл санааны дэмжлэг үзүүлж, ялалтыг хамтдаа байгуулсан юм. 1954 онд жилдээ 50 мянган тонн

------------------------------------------------

нефть үйлдвэрлэх хүчин чадалтай Зүүнбаяны нефтийн үйлдвэр, 1956 онд Улаанбаатар-Замын-Үүдийн 700 гаруй км төмөр зам ашиглалтанд орсон, жонш олборлох уулын гурван үйлдвэр үйл ажиллагаагаа явуулж эхэлсэн зэрэг нь тус аймгийн төдийгүй Монгол улсын хөгжил дэвшилд түүхэн үүрэг гүйцэтгэх эдийн засгийн томоохон ололтууд байлаа. Дорноговь аймаг мах, ноос, түүхий эд бэлтгэх ажлыг сайн зохион байгуулж, улсад тэргүүн байр эзэлсэн тул: * 1942 онд Улсын Бага Хурлын Тэргүүлэгчдийн тогтоолоор Хөдөлмөрийн гавьяаны улаан тугийн одонгоор, * 1974 онд Ардын Их Хурлын Тэргүүлэгчдийн зарлигаар мөн Хөдөлмөрийн гавьяаны улаан тугийн одонгоор тус тус шагнагдсан байна. == Түүх == Дорноговь аймаг ХI, ХII зууны үеийн Монголын эзэнт гүрний үед Онгуд аймаг, Манжийн ноёрхлын үед Түшээт хан болон Сэцэн хаан аймаг, Автономит төрийн үед Богд хаан уулын аймагт багтаж байжээ. Чингис хааны төрийн 8 хөлт их цагаан сүлдний дагуул 8 тугийн нэг, бага цагаан тугийг одоогийн Хөвсгөл сумын нутаг Сүлдэн хөх толгойд тахиж байсан

------------------------------------------------

түүхтэй. Говийн догшин ноён хутагт Данзанравжаа шашин, түүх, бичиг, соёлын аугаа их өв дурсгалыг үлдээсэн юм. Иргэний уянгын 500 орчим шүлэг, яруу найраг бичиж, 120 гаруй дууны үг аяыг зохиож,50 орчим сүм хийдийн барилгын зургийг зурж, бариулсан болон уран зураг, сийлбэр, жүжгийн зэрэг урлагийн бүхий л хэлбэрийг говь нутагт хөгжүүлсэн гавьяат үйлстэн байлаа. Эртнээс нааш хилийн хаалга болсон Замын-Үүдээс Чойрыг дамжин их Хүрээ ордог гүнж зам, Чуулалт хаалгаас Улиастай ордог харчин буухиа өртөөний зам гэж хоёр их зам тус аймгийн нутгаар дайран гардаг байв. Энэ нь гадаад худалдаа, соёл нэвтрэх зам болж байсан юм. 1911 онд Монголчууд Манжийн эсрэг тэмцэлдээ ялж, олноо өргөгдсөн Богд хаант Монгол Улсыг байгуулахад Мэргэн вангийн хошуу нэрийг сэргээн тогтоосон байна. 1921 оны Ардын хувьсгалын дараагаар Монголын ард түмэн улс төр, нийгэм, эдийн засаг, соёлын амьдралд шинэ шинэ өөрчлөлт хийж, амжилт олж, хөгжил дэвшлийн замд орсон юм. Орон нутгийн засаг захиргааны зохион байгуулалтыг

------------------------------------------------

шинэчлэн, аймаг байгуулах шийдвэрийг 1930 онд Улсын Бага хурлын Тэргүүлэгчид, Засгийн Газар шийдвэрлэж, улмаар 1931 онд Дорноговь аймгийг байгуулснаар тус аймгийн шинэ үеийн түүх эхэлсэн билээ. == Байгаль, цаг агаар == Тус аймаг бүхэлдээ говийн бүсэд хамаардаг, говь хээр хосолсон нутагтай. Эх газрын эрс тэс уур амьсгалтай, зуны улиралд +41 хэм хүртэл халж, өвлийн улиралд -40 хэм хүртэл хүйтэрдэг. Салхины дундаж хурд 4,2-4,6 м/сек, зарим үед 35 м/сек хүртэл ширүүсэх тохиолдол бий. Цаг агаарын тааламжгүй нөлөөлөл болох хүчтэй цасан ба шороон шуурга, ган, зудын аюул цөөн бус удаа тохиодог, сүүлийн жилүүдийн хуурайшилтын улмаас цөлжилтийн явц хурдасч байна. Говийн эмзэг байгалийг нөхөн сэргээх боломж хязгаарлагдмал. Гадаргын усны нөөц бараг үгүйгээс гүний усыг татаж ахуй амьдрал болон мал аж ахуй, газар тариалангийн үйлдвэрлэлд ашигладаг. == Аж үйлдвэр, тээвэр == Гадаргад нь кайнозойн эриний хурдас их тархсан бөгөөд хайлуур жоншны орд олонтой. Зэс молибден (цагаан суварга), чулуун нүүрс

------------------------------------------------

(Алагтогоо), төмөр (Чандмань уул) болон барилгын түүхий эдийн баялаг нөөц бий. Хайлуур, жонш олборлох уурхай байдаг. Дорноговь аймгийн нутгаар төмөр зам нэвтрэн єнгөрөх бөгөөд Сайншанд хот нь манай орны төмөр замын чухал зангилаа юм. Дорноговь аймгийн Замын-Үүд нь Монголоос Хятад руу гарах хилийн том боомт юм. 2016 оноос Ханги боомт байнгын ажиллагаанд орсон. == Боловсрол, соёл, эрүүл мэнд == Дорноговь аймагт Ерөнхий боловсролын 5 сургууль, 17 дотуур байр, 21 цэцэрлэг, эрүүл мэндийн 72 байгууллага, Мэргэжлийн сургалт үйлдвэрлэлийн төв, Төмөр замын мэргэжил сургалт үйлдвэрлэлийн төв зэрэг эрүүл мэнд, боловсролын байгууллага үйл ажиллагаагаа явуулдаг. Соён гэгээрүүлэгч Данзанравжаагийн нэрэмжит "Саранхөхөө" театр, Хүүхдийн ордон, Залуучуудын хөгжлийн төв, Иргэдийн хөгжил төв, Усан спорт сургалтын төв, Нийтийн номын сан, Орон нутгийн судлах музей, Ноён хутагт Данзанравжаагийн музей, "Миний нутаг" фм 101.5 радио, Бизнес радио 93.1, DTV телевиз, DSB телевиз Өнөөгийн Дорноговь, Дорноговийн

------------------------------------------------

шуудан сонин зэрэг соёл мэдээллийн байгууллагууд үйл ажиллагаагаа явуулж байна. == Ургамал амьтан == Хар сүүлт, хулан, янгир, аргаль зэрэг ховор ан амьтан элбэг. == Алдартнууд == === Улсын баатар===  Дашийн Данзанваанчиг === Хөдөлмөрийн баатар ===  Наваантаяагийн Цэвэл (Үхэрчин)  Сэргэлэнгийн Чимэддорж (Тэмээчин)  Одсүрэнгийн Мажиг (Адуучин)  Дарамын Даваасамбуу (Сум, нэгдлийн дарга)  Насангийн Хүрээт (Тэмээчин)  Чимэдийн Дүгэрээ (Эх баригч, бага эмч)  Эдэвийн Батсүх (Усжуулагч)  Гомбосүрэнгийн Очирбат (Барилгачин) Сэвжидийн Сүхбаатар (Бүжиг дэглээч) === Ардын Жүжигчин ===  Цэрэндуламын Сэвжид  Цэндийн Батчулуун Данзанваанчигийн Ухнаа === Ардын Зураач ===  Лувсангийн Гаваа === Ардын Уран Зохиолч ===  Балжирын Догмид === Улсын гавьяат ===  Лувсангийн Нацагдорж (Байгаль орчны гавьяат ажилтан)  Данзанваанчигийн Ухнаа (Урлагийн гавьяат зүтгэлтэн)  Майдарын Дорж (Урлагийн гавьяат зүтгэлтэн)  Доржийн Банди (Урлагийн гавьяат зүтгэлтэн)  Лувсандоржийн Буянхишигт(Гавьяат жүжигчин)  Доржийн

------------------------------------------------

Алтантуяа(Гавьяат жүжигчин)  Гунгаагийн Зоригт (Гавьяат жүжигчин)  Лувсанжамцын Нарантуяа (Гавьяат жүжигчин)  Жамбалын Ёндонжамц (Гавьяат жүжигчин)  Лодонгийн Ухнаа /Бүжиг дэглээч/  Дугарын Гүрдорж (Урлагийн гавьяат зүтгэлтэн)  Гэнэнгийн Цэрэн (Урлагийн гавьяат зүтгэлтэн)  Дамбадоогийн Нацагдорж (Урлагийн гавьяат зүтгэлтэн)  Цэдэвийн Баатаржав (Урлагийн гавьяат зүтгэлтэн)  Цэдэнгийн Жамсран (Шинжлэх ухаан)  Мижидийн Юндэн (Урлагийн гавьяат зүтгэлтэн)  Дамжингийн Нямхүү (багш)  Сугирын Цэрэндэжид (эмч)  Хайргын Жамбал (хуульч)  Балжирын Хэнмэдэх (Эмч)  Гэндэнгийн Амгалан (Эмч)  Чойрогийн Отгонбаяр (Багш)  Зундуйн Алтангэрэл (Соёлын гавьяат зүтгэлтэн)  Ч.Дугуйцагаан (Багш)  У.Доёд (Багш)  Ренчингийн Энхтайван (Малчин)  Батдоржийн Бадарч (Багш)  Цэрэнхүүгийн Шаравдорж (Хуульч)  Шагдарсүрэнгийн Гүрбазар (Сэтгүүлч, Соёлын гавьяат зүтгэлтэн)  Лувсангийн Одончимэд (Соёлын гавьяат зүтгэлтэн)  Балжирын Догмид (Соёлын гавьяат зүтгэлтэн)  Галсангийн Жамьян (Сэтгүүлч, Соёлын гавьяат зүтгэлтэн)

------------------------------------------------

Сэвжидийн Сүхбаатар (Соёлын гавьяат зүтгэлтэн) Авидын Шартолгой (Зохиолч, Соёлын гавьяат зүтгэлтэн) ===Спортын алдартнууд === * Өлзийбаярын Дүүрэнбаяр, 2014 оны жүдогийн залуучуудын ДАШТ-ний +100 кг-н аварга, Замын-Үүд сум * Болормаагийн Ууганхүү, 2016 оны Риогийн Паралимпын хүрэл медальт тамирчин == Олны танил хүмүүс == * Няндагийн Цэвээнравдан * Цэндийн Монгол (Зураач, Алтан гадас одонт) * Санзайгалсангийн Ууганбаяр (Зохиолч, Алтан гадас одонт) === Улсын их хурлын гишүүд === * Данзандаржаагийн Туяа * Жагдалын Лхагва * Яйчилын Батсуурь * Жамъянсүрэнгийн Батсуурь * Төмөртогоогийн Энхтүвшин * Борхүүгийн Дэлгэрсайхан == Дэд бүтэц == * Төмөр замын урт: 531 км * Сайншанд-Замын-Үүд 232 км * Сайншанд-Чойр 189 км * Сайншанд-Зүүнбаян 50 км * Айраг-Бор-Өндөр 60км * Тавантолгой-Зүүнбаян-Сайншанд-Баруун-Урт-Чойбалсан 1100 км төмөр зам баригдахаар болж, эхний ажлууд нь хийгдэж эхэлсэн. == Авто зам == 2014 онд Чойр-Сайншанд-Замын-Үүдийн 432 км урт сайн чанарын хатуу хучилттай зам ашиглалтанд

------------------------------------------------

орсон. Сайншанд-Зүүнбаян-Хөвсгөл-Ханги боомтын 260 км хатуу хучилттай авто замын зураг, төсөв хийгдээд байна. == Агаарын зам == * Улаанбаатар-Бээжин чиглэл дайран өнгөрдөг. * Олон улсын онгоц буух боломжтой нөөц аэродромтой. == Цахилгаан хангамж == Чойр-Айраг-Сайншанд-Замын-Үүд 110 кВ Сайншанд-Зүүнбаян 35 кВ, == Томоохон == === Барилга === "ТОБЭМ" ХХК. === Орд газрууд === * Улаанбадрах сумын Дулаан уулын ураны орд, Францын "Орано" (Хуучинаар Арева) групп. * Мандах сумын Цагаан суваргын зэс молибдены орд, "МАК" ХХК. * Хатанбулаг сумын Элстэйн төмрийн хүдрийн орд, “Мон-Лаа” ХХК. * Даланжаргалан сумын Элдэвийн нүүрсний орд, "МАК" ХХК. * Өргөн сумын шохой чулуу, цеолитын орд, цементийн үйлдвэр “Сэнж сант” ХХК Жонш – Монросцветмет нэгдлийн уулын үйлдвэр Өргөн, Айраг, Даланжаргалан суманд ажиллаж Монгол улсын жоншны 30 хувийг үйлдвэрлэж байна. * Даланжаргалан суманд “Кэйвин инвест” ХХК 98 хүртэл хувийн агуулгатай жонш баяжуулан Америк, Япон улсад экспортолдог. * Айраг суманд БНХАУ-ын

------------------------------------------------

хөрөнгө оруулалттай “Янтай уул” ХХК жонш баяжуулан экспортолж байна. * Эрдэнэ суманд “Коммод” ХХК жоншны хайгуул, олзворлолт хийж байна. === Газрын тос === 1\. “Доншен газрын тос /Монгол/” ХХК 97-р талбай 2\. “Golden sea petrolium" ХХК Тариач XV 3\. “DWM" ХХК, “Манас гоби” ХХК Цагаан элс XIII, Зүүнбаян XIV 4\. "Шунхлай энержи" ХХК Сулин хээр XXIII 5\. "Сансарын геологи хайгуул" ХХК Төхөм хойд Х 6\. “Зон Хэн Юу Тиан” ХХК Галба XI “Доншен Монгол” ХХК нь Зүүнбаянд 2003 оноос газрын тосны хайгуул явуулж байна. Бүтээгдэхүүн хуваах гэрээнд заагдсан хайгуулын 5314 кв талбайд жилд 600 мянга орчим баррель түүхий нефть олборлож, экпортолж байна. Бүтээгдэхүүн хуваах гэрээний нөхцөл ёсоор эрэл хайгуулын үе шат 2010 онд дуусах бөгөөд үүнээс хойш олборлолтын үйл ажиллагааг эхлүүлэхээр төлөвлөгдсөн. == Хөгжлийн тулгуур салбар == 1\. Ашигт малтмал * Газрын тос * Зэс молибден * Жонш * Нүүрс * Уран * Бусад 2\. Боловсруулах үйлдвэр * Нефть * Хими * Кокс * Хий * Зэс * Төмөр 3\. Хүний хөгжил * Техник,

------------------------------------------------

технологийн их сургууль байгуулах. * Мэргэжилтэй ажилчин бэлтгэх сургуулийг өргөтгөх. * Зам барилга, техникийн чиглэлээр түргэвчилсэн сургалт зохион байгуулах. * Анагаах ухааны коллежийн статусыг дээшлүүлэх. 4\. Хөдөө аж ахуй * Мал аж ахуй * Газар тариалан 5\. Аялал жуулчлал * Тур оператор, жуулчны бааз. * Аялал жуулчлалын үйлчилгээний шинэ бүтээгдэхүүн. * Бэлэг дурсгал /ЖДҮ/. == Сумд == *Айраг сум *Алтанширээ сум *Даланжаргалан сум *Дэлгэрэх сум *Замын-Үүд сум *Иххэт сум *Мандах сум *Өргөн сум *Сайхандулаан сум *Сайншанд сум *Улаанбадрах сум *Хатанбулаг сум *Хөвсгөл сум *Эрдэнэ сум ==Цахим холбоос== * Дорноговь аймгийн албан ёсны цахим хуудас * Дорноговь аймгийн хараат бус мэдээллийн портал цахим хуудас ==Эшлэл== Ангилал:Википедиа:Онцлох өгүүлэл Ангилал:Монголын аймаг !

------------------------------------------------

Дундговь (монгол бичгээр – думдагоби) нь Монгол улсын говийн бүсийн аймаг юм. Дундговь аймаг нь Засаг захиргааны хувьд 15 сум, 68 багтай, 7469,0 мянган га нутаг дэвсгэртэй, газар нутгийн хэмжээгээр Монгол улсын нутаг дэвсгэрийн 4,5%-ийг эзэлдэг, аймгийн төв Мандалговь нь нийслэл Улаанбаатар хотоос 265 км-т байрладаг, Төв, Говьсүмбэр, Дорноговь, Өмнөговь, Өвөрхангай аймгуудтай хиллэдэг. Дуу хуур, гүүний айраг, хонины махны чанараараа улсдаа алдартай. Улсын дунджаар малтай нэг өрхөд ногдох малын тоогоор эхний байруудад ордог. Байгалийн эрдэс түүхий эдийн багагүй нөөцтэйн дотор улсын хэмжээний судлагдсан хүрэн нүүрсний нөөцийн 58,0 хувь, гөлтгөнийн 32,3 хувь, эрдэс будгийн 53,4 хувь нь тус аймагт байгаа ажээ. Аймгийн төв болон бүх сумын төв эрчим хүчний нэгдсэн сүлжээнд холбогдсон, үүрэн телефоны сүлжээтэй. Нийслэлд ойр учир бага зардлаар говь тал хээр, түүний үзэсгэлэнт байгалийг очиж үзэх боломжтой. Энэ утгаараа аялагчдын тоо жил бүр өсөж байна. Жилд нартай өдрийн тоо харьцангуй олон,

------------------------------------------------

салхины хурд их учир нар, салхины эрчим хүчийг ашиглах өргөн боломжтой. == Түүхэн дурсгалт газрууд == Сайхан-Овоо сумын нутагт Өгэдэй хааны өвөлжөө, Буган чулуун хөшөө, Замбага хайрхан уулын хүннүгийн үеийн булш, дундад зууны үед холбогдох шаазан хотын туурь, Гурвансайхан сумын нутаг Ярх уулын хуучин чулуун зэвсгийн бууц суурин, дарханы газар, хүрэл зэвсэг үйлдвэрлэлийн дурсгал, Дэлгэрхангай суманд Өгөдэй хааны нас эцэслэсэн газар, Адаацаг сумын Сүм хөх бүрдэд их хаадын намаржаа, Өлзийт сумын Дэл уулын хадны зураг, Дэлгэрийн Чойрын хийд, Эрдэнэдалай сумын сангийн далай хийдийн Цогчин дугана, дөрвөлжин булш, хиргисүүрийн дурсгалууд, эртний төрт улсуудын үед холбогдох булш бунхан, эртний бэхлэлт, цайз хэрэм зэрэг олон мянган жилийн турш хүмүүсийн аж төрж ирснийг илтгэх түүх соёлын үл хөдлөх дурсгалт зүйлсээр нэн арвин. Эртний далайн ёроолын үлдэц бүхий Цагаан суварга, Морин толгойн цав, Өөш манхан зэрэг өвөрмөц тогтоцтой байгалийн шавар цав элсэн манхан, Их газрын чулуу, Бага газрын

------------------------------------------------

чулуу зэрэг боржин чулуун уул, заг, хайлаасан төгөл, Олдох, Гурван төгрөг, Эргэнэг, Хаяа, Нэмнээ, Номгон, Хайрхан, Загийн ус зэрэг үзэсгэлэнт газруудтай. Аймгийнхаа ард иргэдийн ахуй амьдралын хэвшил, уламжлал, байгалийн онцлог давуу тал, нөөц бололцоотой уялдуулан улсдаа “Дуу хуурын өлгий нутаг” хэмээн алдаршсан дуу хуур, эртний түүхэнд мөртэй үзэсгэлэнт Дундговь нутгийн аялал жуулчлал, гүүний айраг, ингэний хоормог, мах, хүрэн нүүрсний үйлдвэрлэлийг аймгийн брэндээр тодорхойлон бүс нутгийн төдийгүй улсын хэмжээнд эдгээр брэнд бүтээгдэхүүний үйлчилгээг бий болгож улмаар зарим бүтээгдэхүүнийг экспортод гаргах бодлого барин ажиллаж байна. ==Түүх== Дундговь аймаг нь 1941 онд Өмнөговь аймгаас 8 сум, Дорноговь аймгаас 3 сум, Төв аймгаас 7 сум тус тус шилжүүлэн 18 сумтайгаар одоогийн Өлзийт сумын нутаг Ембүү дэрсэнэ ус гэдэг газар Шарангад аймаг нэртэйгээр байгуулагджээ. 1942 онд аймгийн нэрийг Дундговь хэмээн өөрчилж аймгийн төв одоогийн оршин байгаа Зоогийн Хар овооны энгэрт суурьшсан

------------------------------------------------

байна. === "Дундговь" нэрийн учир === Улсын бага хурлын тэргүүлэгчид тус аймгийг анх Шарангад нэртэйгээр байгуулах шийдвэр гаргаснаа төдхөн өөрчилж “Дундговь” хэмээн нэрлэхээр тогтоожээ. Энэ нь аливаа оноосон нэр хэн бүхэнд ойлгомжтой утга тодорхой байх шаардлагыг харгалзсаных аж. Шинээр байгуулагдаж буй аймгийн сумдын олонх нь Өмнөговь, Дорноговь аймгаас шилжиж байгаа говийн сум, энэ хоёр аймгийн нутгийн хойд хэсгээс таслагдаж буй говь тал, хээр талын заагт орших их говь ч биш, жинхэнэ хээр тал ч биш, цайдам хээр, говирхуу тал хосолсон нутагтай, ард түмэн нь говь нутгийнхны аж төрлийн хэвшилтэй зэргээс үүдэн дунд зэргийн говь гэсэн утгаар “Дундговь” гэж нэрлэсэн нь оносон хэрэг болжээ. Харин анх нэрлэсэн Шарангад нь хаа хол түгэж олны мэдэх болоогүй, чухамдаа тэрүүхэн хавийнхан нь мэдэх төдий газар усны нэр бөгөөд өдгөө Луус, Хулд сумын заагт оршино. == Газар зүй == Дундговь аймаг нь Монгол улсын нутгийн төв хэсэгт талархаг нутагт говь хээрийн бүсийн зааг дээр оршдог. Нутгийн хамгийн

------------------------------------------------

өндөр цэг нь 1926 м өндөр, Дэлгэрхангай уул юм. Мөн Их, Бага газрын чулуу зэрэг уулс бий. Нутгийн хойд хэсэгт дээд палеозойн хурдас, өмнөд хэсгээр нь цэрдийн ба кайнозойн хурдас тархжээ. Дундговь аймгийн нутагт Онгийн голоос өөр том гол, нуур байхгүй. Тогоогийн, Дүүрэн Харганын, Олгой нуурын зэрэг рашаан бий. === Уур амьсгал === Аймгийн нутаг дэвсгэрийг уур амьсгалын хувьд хуурай, сэрүүн, уулын хээрийн муж (Эрдэнэдалайн хойд хэсэг, Адаацаг, Дэлгэрцогт, Дэрэнгийн хойд хэсэг), нэн хуурай дулаавтар, цөлөрхөг хээрийн муж (/Дэлгэрхангай, Хулд, Луус, Гурвансайхан, Өндөршил сумын хойд хэсэг, Сайхан-Овоо, Сайнцагаан, Говь-Угтаал, Цагаандэлгэр, Баянжаргалан сумдын нутаг), нэн хуурай дулаан, цөлөрхөг хээрийн муж (Дэлгэрхангай, Хулд, Гурвансайхан сумдын урд хэсэг, Өлзийт сумын нутаг) гэж 3 хуваадаг. Агаарын температурын дундаж хэмжээ өвлийн сард – 16-19 хэм, зуны сард +17-21 хэм, жилд орох хур тундасны хэмжээ 95-150 мм. === Амьтан ургамал === Нутгийн хойд ба төв хэсгээр хээрийн хар хүрэн, цайвар

------------------------------------------------

хүрэн хөрс, өмнөд хэсгээр нь говийн саарал хөрс тархжээ. Нутгийн хойд ба дунд хэсгээр хээрийн өвслөг ургамал, урд хэсгээр нь говийн ургамал ургана. Хар сүүлт, цагаан зээр, тарвага зэрэг ан амьтан амьдардаг. Нутгийн уулархаг газраар нь ирвэс, шилүүс, чоно, аргал, янгир нүүдэллэн амьдардаг байна. == Хүн ам зүй == === Статистик мэдээ === Дундговь аймгийн хүн амын тоо болон Улсын хэмжээнд эзлэх байр жилийн эцсийн байдлаар. ("Статистикийн мэдээллийн нэгдсэн сан"-аас) *1944 онд 27,582 хүн, улсын хэмжээнд 16-р байр * 1956 онд 24,297 хүн, улсын хэмжээнд 18-р байр * 1969 онд 30,706 хүн, улсын хэмжээнд 18-р байр * 1979 онд 39,078 хүн, улсын хэмжээнд 19-р байр * 1989 онд 49,320 хүн, улсын хэмжээнд 20-р байр * 1999 онд 51,517 хүн, улсын хэмжээнд 19-р байр * 2009 онд 40,776 хүн, улсын хэмжээнд 21-р байр * 2019 онд 46,104 хүн, улсын хэмжээнд 21-р байр === Алдартнууд === Дундговь аймгаас төрөн гарсан уран бүтээлчид багш нар гээд олон олон алдартнууд төрөн гарсан билээ. ;Монгол улсын Баатар Улсын

------------------------------------------------

баатар Жигмэдийн Сэрээтэр (1922) Хөдөлмөрийн баатар, тракторч-комбайнч Доржийн Баттөр (1961) Хөдөлмөрийн баатар, малчин Жигмэдийн Жагварал (1968) Монгол улсын хөдөлмөрийн баатар, Төрийн шагналт, Ардын Жүжигчин, XX зууны манлай уртын дууч Намжилын Норовбанзад, Гавьяат жүжигчин (1961), Ардын жүжигчин (1977), Хөдөлмөрийн баатар (2006) Гонгорын Хайдав ;Монгол улсын Төрийн соёрхолт Төрийн шагналт (1975), Ардын уран зохиолч (1997) Сормууниршийн Дашдооров Урлагийн гавъяат зүтгэлтэн (1971), Төрийн шагналт (1985) кино зураглаач Ойдовын Уртнасан Төрийн шагналт, зохиолч Дарма Батбаяр (1998) ;Монгол улсын Ардын цолтон Гавьяат жүжигчин (1961), Ардын жүжигчин (1977), Хөдөлмөрийн баатар (2006) Гонгорын Хайдав Төрийн шагналт (1975), Ардын уран зохиолч (1997) Сормууниршийн Дашдооров Урлагийн гавьяат зүтгэлтэн (1964), Ардын зураач Цэрэнжавын Доржпалам Монгол улсын Ардын Багш Далхсүрэнгийн Төмөр, Монгол улсын Ардын Жүжигчин Адилбишийн Дашпэлжээ Монгол Улсын Ардын жүжигчин Адилбишийн

------------------------------------------------

Нэргүй,Н.Норовбанзадын анхны шавь. ;Монгол улсын Гавьяатнууд Гавьяат алдарт зохиолч, яруу найрагч Сономбалжирын Буяннэмэх (1935) Урлагийн гавьяат зүтгэлтэн (1964), Ардын зураач Цэрэнжавын Доржпалам Хүний гавьяат эмч Будын Хас (1971 - Ардын зураач Ц. Доржпаламын төрсөн ах) Гавьяат жүжигчин, балетчин Юндэндоогийн Цэрмаа (1973) Гавьяат жүжигчин, дуурийн дууч Пүрэвийн Цэвэлсүрэн (1976 - Ардын элч киноны Ариунаа) Гавьяат жүжигчин, дуурийн дууч, туслах найруулагч Гонгорын Батсүх (1976 - Морьтой ч болоосой киноны Гончиг) Гавьяат жүжигчин, дуучин Жавзмаагийн Нансалмаа (1990 - Морины) Гавьяат жүжигчин, алиалагч Дамбын Батсүх (1996 - Циркийн) Гавьяат тээвэрчин Юндэнгийн Идэрчулуун (2004 - Монголын төмөр замын ахмад ажилтан) Гавьяат жүжигчин Цэндийн Цэнд-Аюуш (2008 - Нийслэл хүү киноны Ягаан Гажид) Гавьяат жүжигчин, уртын дууч Сосорбурамын Цогтсайхан (2016) Гавьяат малын эмч Шархүүгийн Цэрэндорж (2010) Ерөөлч магтаалч Бархасын Эрдэнэбаатар Гавьяат жүжигчин, дуучин Цэрэнгийн Чулуунцэцэг Гавьяат

------------------------------------------------

жүжигчин, дуучин,Адилбишийн Дүнжмаа Монголын улсын хамгийн олон ромбо, энгэрийн тэмдэг цуглуулсан,Найдангийн Батсүх Монгол улсын соёлын гавьяат зүтгэлтэн Найдансүрэнгийн Дариймаа Үндэсний сурын ууган мастер, Улсын мэргэн Шагдарын Жамбасамбуу ;Төр нийгмийн нэрт зүтгэлтнүүд  Их бичгийн түшмэл, Зохиолч, яруу найрагч, Дипломат, Улсын Хэвлэлийн Төв Газрын дарга, Өөлд овогт Будын Чимид (1900-1961) == Соёл == Дундговь аймаг дуу хуур, өв соёлын өлгий нутаг. == Эдийн засаг == Дундговь аймаг нь 2020 оны эцсийн байдлаар 14212 өрхийн 47.104 мянган хүн амтай. Аймгийн суурин хүн ам нь насны бүтцийн хувьд ерөнхийдөө залуу хэвээр байгаа ба 0- 14 насны хүүхэд 30.3 хувь, 15-64 насны хүн ам 64.4 хувь, 65, түүнээс дээш насны хүн ам 5.3 хувь эзэлж байна. Хөдөлмөрийн насны 100 хүнд ногдох тэжээлгэгч хүн амын тоо 55.2 байна. Хүн ам зүйн ачаалал 2020 онд 2010 оноос 2.9 пунктээр буурсан байна. Хүн ам зүйн цонх үеийг ашиглан урт хугацааны бодлого, хөтөлбөрийг боловсруулах, хэрэгжүүлэх, ялангуяа ажлын байрыг

------------------------------------------------

нэмэгдүүлэх чиглэлд анхаарснаар улс орны нийгэм, эдийн засгийн хөгжилд хүн ам зүйн хүчин зүйл эергээр нөлөөлөх юм. Малын тоо 3,741,1. ДНБ-ний өсөлт 16,8%. Ажилгүйдлийн түвшин 4,9. Хэрэглээний үнийн индекс 107,4 хувьтай байна.. == Дэд бүтэц == Дундговь аймаг нь эрчим хүчний нэгдсэн сүлжээнд холбогдсон. Цахилгаан хангамж бүрэн шийдэгдсэн. Холбоо харилцаа мен сайн хөгжсөн. Хоёр сумаас бусад нь шилэн кабельд холбогдоход бэлэн болсон. Даланзадгад болон Улаанбаатар хотуудтай хатуу хучилттай авто замаар шууд холбогдсон. Энэ замын дагуу Дэлгэрцогт, Сайнцагаан, Луус, Хулд сумд байрлах ба Дэрэн, Дэлгэрхангай сумдын төв цаашид холбогдоход хамгийн ойр юм. Одоо Мандалговь - Чойр чиглэлийн авто замыг барих нь эдийн засгийн чухал ач холбогдолтой. Говь-Угтаал, Цагаандэлгэр, Баянжаргалан, Гурвансайхан сумд аймгийн төв болон Улаанбаатартай холбогдоно. Эрдэнэдалай сумын Цагаан-Овоогоос Луус хүртэл зам тавих ирээдүй бий. Ингэснээр хамгийн захын гурван сум Сайхан-Овоо, Өлзийт, Өндөршилээс бусад нь замтай

------------------------------------------------

болох бодит боломж ойрхон байна. === Аж үйлдвэр === Дундговьд барилгын материалын, хүнсний үйлдвэрүүд байдаг. Чулуун нүүрс (Хүйтэнхонгор, Тэвш, Элгэн говь, Өвдөгхудаг, Сүүл-Өндөр), төмрийн хүдэр (Эрээн), гөлтгөнө (Таргат), Шохойн чулуу (Цахиурт), Шатдаг занар (Өвдөгхоолойн хошуу, Баянжаргалант), хайлуур жонш, барилгын материал зэрэг ашигт малтмал бий. == Засаг захиргаа болон төрийн бодлого == === Аймгийн Дарга, Засаг дарга нар === 1942 ондоо Зоогийн Хар овооны энгэрт 40-өөд гэртэй нүүж ирсэн. Аймгийн дарга нь аймгийн Бага Хурлын Дарга, амйгийн Хөдөлмөрчдын Бага Хурлын Дарга, амгийн Хөдөлмөрчдын Бага хурлын Тэрггүүлэгчдийн дарга, аймгийн Хөдөлмөрчдийн Хурлын Депутатуудын Хурлын Гүйцэтгэх Захиргааны Дарга, 1990 оноос аймгийн Ардын Хурлын Тэргүүлэгчдийн дарга, 1992 оноос хойш аймгийн Засаг дарга гэж нэрлэж иржээ. Аймаг байгуулагдсанаас хойш өдгөө хүртэл дараах хүмүүс аймгийн засаг даргаар алба хашиж ирлээ. Чимидийн Мижид: 1942 оны 1-р сарын 9 нд томилогдож, 1942 оны 2-р сарын 9 нд өөр

------------------------------------------------

ажилд томилогдсон Ч.Мижид Түшээт вангийн хошуу, одоогийн Эрдэнэдалай сумын нутагт малчны гэр бүлд 1905 онд төржээ. Дооровын Дашзэгвэ: 1942 оны 2-р сарын 9 нөөс 1942 оны 7-р сард Түшээт вангийн хошуу, одоогийн Луус сумын нутагт Үйзэн суварга гэдэг газар малчны гэр бүлд 1893 онд мэндэлжээ. Маналжавын Дамдинсүрэн: 1942 оны 7-р сараас, 1948 оны 11-р сард 1901 онд одоогийн Булган аймгийн Бүрэгхангай сумын нутаг төржээ Долгорын Чогсом: 1948 оны 11-р сараас 1954 оны 7-р сар хүртэл Хэнтий аймгийн Биндэр сумын сумын уугуул иргэн. Цэндийн Адьяа: 1954 оны 7-р сараас 1957 оны 5-р сард тус аймгийн даргаар ажилласан. 1922 онд Өмнөговь аймгийн Ханхонгор сумын нутаг Таван хөөвөр гэдэг газар малчны гэр бүлд төрсөн. Занданбалын Жигжид: 1957 оны 5-р сараас 1962 оны 5-р сард ажилласан энэ хүн 1917 онд Өмнөговь амйгийн Манлай сумын нутагт малчны гэр бүлд төржээ. Тойвгоогийн Наранхүү: 1962 оны 5-р сараас 1966 оны 5-р сарын хооронд ажилласан. 1934 онд Өмнөговь аймгийн Номгон сумын нутагт малчны гэр бүлд

------------------------------------------------

төржээ. Ваанжилын Жигмэд: 1966 оны 5-р сараас 1970 оны 10-р сард ажилласан. Өмнөговь аймгийн Мандал-Овоо суманд 1919 онд малчны гэр бүлд төрсөн. Дэндэвийн Ойдов: 1970 оны 11-р сараас 1977 оны 5-р сард ажилласан. Сэцэн ваны хошуу, Цагаандэлгэр сумын нутагт Хүрээтийн гурван шовх гэдэг газар малчны гэр бүлд 1922 онд төрсөн. Готовын Чингэл: 1977 оны 5-р сараас 1979 оны 7-р сарын ажилласан. Увс аймгийн Туруун суманд малчны гэр бүлд 1940 онд төржээ. Дамдины Гомбожав: 1979 оны 7-р сараас 1980 12-р сард ажилласан. Ховд аймгийн Мөнххайрхан сумын нутагт Боорж гэдэг газар 1926 онд малчны гэр бүлд төржээ. Балжинхүүгийн Дамдинсүрэн: Тус аймгийн 12 дахь даргаар хамгийн олон жил буюу 1980 оны 12-р сараас 1990 оны 4-р сард ажилласан. Завхан аймгийн Завханмандал суманд малчны гэр бүлд 1944 онд төржээ. Зундуйн Жанжаадорж: 1990 оны 4-р сараас 1992 оны 9-р сард ажилласан. 1940 онд Өмнөговь аймгийн Манлай сумын нутагт малчны гэр бүлд төрсөн. Норпилийн Чагнаа: 1992-1996 онд ажилласан. Дундговь аймгийн

------------------------------------------------

Сайхан-Овоо сумын нутагт малчны гэр бүлд 1939 онд төрсөн. Жамбын Хүүхэнбаатар: 1996 оны 11-р сараас 2000 оны 10-р сард ажилласан. Мандалговь хотод 1949 онд ажилчны гэр бүлд төрсөн. Жанчивдоржийн Адьяа: 2000 оны 10-р сараас 2004 оны 10-р сад ажилласан. Дундговь аймгийн Өндөршил суманд 1948 онд төрсөн. Шоотонгийн Төрбат: 2004 оны 10-р сараас 2010 онд ажилласан . Дундговь аймгийн Луус суманд 1963 онд төрсөн. Дамбабазарын Чандмань: 2010-2012 онд ажилласан. Сумъяагийн Сүхбаатар: 2012-2014 онд ажилласан. Сандагийн Од-Эрдэнэ: 2014-2016 онд ажилласан. Оргын Бат-Эрдэнэ: 2016 - 2020 онд ажилласан. Цагаанхүүгийн Мөнхбат: 2020 оны 12 сарын 1-ээс 2024 оны 7 сар аймгийн Засаг даргаар ажилласан. Дундговь аймгийн Мандалговь хотод сэхээтний гэр бүлд төрсөн. Самданнямын Мөнхчулуун: 2024 оны 10 сараас эхлэн ажиллаж байна. Дорноговь аймагт төрсөн. === Сумд === *Адаацаг сум *Баянжаргалан сум *Говь-Угтаал сум *Гурвансайхан сум *Дэлгэрхангай сум *Дэлгэрцогт сум *Дэрэн сум *Луус сум *Өлзийт сум *Өндөршил сум

------------------------------------------------

*Сайхан-Овоо сум *Сайнцагаан сум *Хулд сум *Цагаандэлгэр сум *Эрдэнэдалай сум ==Сүлд, бэлгэдэл== ===Сүлд дуу=== ==Цахим холбоос== * Дундговь аймгийн албан ёсны цахим хуудас ==Эшлэл== Ангилал:Монголын аймаг

------------------------------------------------

Увс (монгол бичгээр ubsu) нь Монгол улсын аймаг юм. 1931 онд байгуулагдсан. 69585 км² нутагтай. Увс аймаг нь чацарганаараа дэлхийд алдартай. Тус аймаг нь олон ястны өлгий нутаг юм. ==Хүн ам== Увс аймаг хүн амын бүтцийн хувьд 0-14 Насныхан 33.8%, 15-64 Насныхан 62.7%, 65 ба түүнээс дээш насныхан 3.5%-ийг эзэлдэг. Увс аймгийн хүн амын дундаж нас 24.1 байна. ===Угсаатны бүрэлдэхүүн=== ;Монгол үндэстэн-92.2% *Дөрвөд-42.3% *Баяд-34.2% *Халх (Элжигэн-12%, Сартуул-1.1%)-15% *Мянгад-0.5% *Өөлд-0.1% *Захчин-0.1% *Буриад-0.1% ;Түрэг угсаатан-7.6% *Хотон-7.4% *Казахууд-0.3% ==Шашин шүтлэг== *88%-Буддизм *5.4%-Исламын шашин *1.9%-Бөө *1.2%-Христ == Түүх == 1686 онд Ойрад Монголын их хаан Галдан бошигт Хархираа голоос суваг татуулж, Увс нуурын хотгор Гурван тээл, Арсай, Мянган бэл, Хар толгой, Бор үзүүр зэрэг газруудад тариа тариалж эхэлсэн нь суурин амьдралын үндэс тавигдаж улмаар Улаангом сум (хотын) анхны шав тавигдсан гэж үздэг. Ийнхүү газар тариалангийн суурин (Yүнийг гэрчлэх ул үндэс нь

------------------------------------------------

Арсайн суурин байж болох юм) нь Увс аймагт анх тавигджээ. 1871 онд Чандмань уулын орчимд Дэчинравжаалан хөндийн анхны дацан болох Лүүжин дацан байгуулагдсан нь Улаангомын хүрээний анхны суурь болсон байна. Лүүжин Дацангийн дэргэд Цогчин дуган, олон сүм баригдаж, лам хуврагууд олноор шавилан сууснаар Баянчандмань уулын хошуу байгуулагдаж, хошууны тамгын газар төвлөрснөөр Улаангомын хүрээ нэртэй болсон байна. Улаангомын хүрээ нь сүсэгтэн олны дунд ихээхэн нөлөөтэй болж 1915 оны үед 1500 гаруй лам хуврагтай болж, Дөрвөдийн Зоригт Далай хааны өргөө байрлаж байсан зэрэг нь хошууны шашин, улс төр, засаг захиргааны төв болж өргөжихөд нөлөөлсөн байна. 1931 оны 2 сард Улсын Бага Хурлын тэргүүлэгчдийн тогтоолоор засаг захиргааны хуваарийг шинэчлэн Чандмань уулын аймгийг Увс, Ховд хоёр аймаг болгосноор Улаангом нь Увс аймгийн улс төр, эдийн засаг, соёл боловсролын төв болон өргөжин хөгжих эхлэлээ тавьсан юм. Чандмань уулын аймгийн анхдугаар их хурлын 1925 оны 11 сарын 21-ний өдрийн 4-р тогтоолд:

------------------------------------------------

:"Аймгийн эрх барих газар аймгийн захиргаааг сонгон байгуулж, Дөрвөдийн аймгийн хуучин нэр болох "Дөрвөд далай хан аймаг" нэрийг халж, Чандмань уулын аймаг хэмээн нэрлэж, төвийг Улаангомд суурьшуулахаар тогтжээ. Чандмань уулын аймаг нь 8 хошуу, 41 сум, 115 баг, 660 арванаар бүрдэл болон байгуулагдсан болой" гэжээ. Энэхүү 41 сумын 13 нь одоогийн Ховд аймгийн, бусад 28 нь Увс аймгийн сумд байжээ. * 1925 - 1931 онуудад Чандмань уулын аймаг * 1931 - 1932 онд Дөрвөдийн аймаг * 1933 оноос Увс аймаг гэж тус тус нэрлэжээ. 1931 онд Чандмань уулын аймгийг 2 аймаг болгоход Увс аймаг 16 сум, 150 баг, 9133 өрх, 43188 хүн амтай байжээ. 1933 онд Увс аймгийн жилийн төсөв 140.0 мянга төгрөг байсан бол 1961 онд 6,6 сая төгрөг, 1981 онд 33,7 сая, 1990 онд 78,4 сая төгрөг болж өсчээ. Увс аймгийн төв нь Улаангом сум юм. 1957 онд барилгын 3-р ангийг тус суманд байгуулснаар орчин үеийн хийц загвар бүхий олон сайхан барилга байгууламж баригдан Улаангом сум хотших төлөвөө олсон юм. 1942 онд Идэш тэжээлийн

------------------------------------------------

хүнсний комбинат, 1959 онд гурилын үйлдвэр ашиглалтанд орсноор Улаангом төдийгүй Увс аймгийн хүнсний хангамж эрс сайжирсан юм. 1959 онд Улаангом сумаас Улаангом хотыг тусгаарлан орон сууц гудамжны 4-р хороо, хотын АДХГЗ байгуулагдсан нь хотыг төлөвлөгөөтэй хөгжүүлэх өргөн бололцоог нээж өгсөн юм. Улаангом суманд одоо Увс аймгийн нийт хүн амын 30 шахам хувь буюу 27.0 мянга гаруй хүн оршин амьдарч байна. Одоо Улаангом сум нь засаг захиргааны хувьд арван нэгэн багтай бөгөөд есөн баг нь Улаангом хотод, хоёр баг нь хөдөө аж ахуй, мал аж ахуй эрхэлж байна. == Газар зүй == Увс аймаг нь Монголын баруун хэсэгт Хан Хөхий, Хархираа, Түргэний уулс, Увс нуурын хотгорын говь нутгийг эзлэн оршино. Хамгийн өндөр уул нь 4116 м өндөр Хархираа уул юм. Хархираа Түргэний уулс нь залуу атираат уул бөгөөд Хяргас, Увс нуурын хотгороор шинэ төрмөлийн эриний хурдас тархжээ. Чулуун нүүрс (Нүүрст хотгор, Хар Тарвагатай) бий бөгөөд барилгын материалын баялагтай мөн жамц давсны асар их нөөцтэй Шүдэн уул энд бий.

------------------------------------------------

Увс аймгийн нутгаар Тэс, Нарийн, Завхан, Ховд зэрэг том голууд урсах бөгөөд Увс, Хяргас, Үүрэг, Ачит гэхчлэн том нуурууд оршино. Хартэрмэсийн, Хавцал Боомын, Бургастайн зэрэг рашаан ус бий. Аймгийн нутгийн ихэнх хэсэгт хээрийн цайвар хүрэн хөрс, уулархаг нутгаар уулын нугын талийн ба хар шороон хөрстэй, нуурын хэсгээр хөндий газраар намгархаг элсэрхэг хөрстэй, уулархаг нутгаараа ой хөвч, тагийн ургамалтай, нууруудын хотгороор говийн ургамал ургана. Мөн ой хөвчийн буга зэрэг амьтнаас эхлээд говийн хар сүүлт гэхчилэн ан амьтан элбэгтэй. Увс аймгийн 7 сум ОХУ-тай хиллэдэг. == Түүх соёлын дурсгалт газрууд == -Өмнөговь сумын Мунживын Дамбийжаагийн туурь, -Өмнөговь сумын Арлын хоогийн эртний туурь -Өмнөговь сумын Хүрэн үзүүрийн хадны зураг -Өмнөговь сумын Хөх оройн хадны зураг -Өмнөговь сумын Мунживын хадны зураг -Өмнөговь сумын Бор хагийн хос хяргисүүр -Өмнөговь сумын Ацаан бэлийн хадны зураг, хүн чулуу -Өмнөговь сумын Шар булгийн хадны зураг, хөшөө чулуунууд -Өмнөговь сумын Ховд голын

------------------------------------------------

хавцалын хадны зураг, хөшөө чулуунууд  Сагил сум, Ганц харгайтын бичигт хадны зураг  Зүүнхангай сум, Зураагийн улаан хадны зураг  Сагил сум, Зүүн турагийн тэрэм хадны зураг  Сагил сум, Их сарын хадны зураг  Сагил сум, Можоогийн хадны зураг  Давст сум, Мөнгөт Цахирын хадны зураг  Наранбулаг сум, Наранбулагийн хадны зураг  Сагил сум, Үнхэлцэгийн хадны зураг  Давст сум, Тэхтийн давааны хадны зураг  Сагил сум, Хад үзүүрийн хадны зураг  Баруутуруун сум, Хар Цагаан усны хадны зураг  Сагил сум, Цагаан өтөгийн хадны зураг  Өмнөговь сум, Шар булгийн онцын хадны зураг  Сагил сум, Шовгор хадны зураг  Давст сум, Бор Нурганы/Хүүхдийн овооны/ хүн чулуу  Наранбулаг сум, Жаажаагийн хөтөлийн хүн чулуу  Хяргас сум, Нийчийн амны хүн чулуу  Хяргас сум, Овгор Хяргасын хүн чулуу  Тариалан сум, Халхайтын дэнжийн хүн чулуу  Малчин сум, Хөтөл нуурын Улаан толгойн хүн чулуу  Малчин сум, Баянмандал уулын хүн чулуу  Улаангом хот, Чандмань уулын булш  Бөхмөрөн сум, Ачит нуурын түрэг бичээс  Хяргас сум, Да лам

------------------------------------------------

Цэрэнчимэдийн гэрэлт хөшөө  Аймгийн музей, Долоодойн түрэг бичээс  Аймгийн музей, Долоодойн хөшөөний уйгар бичээс  Сагил сум, Төмөр цоргын түрэг бичээс  Улаангом сум, Харлаг бэйсийн сүм  Түргэн сум Дэлгэр мөрний дэнжийн хүн чулуунууд == Сумд ==  Баруунтуруун сум  Бөхмөрөн сум  Давст сум  Завхан сум  Зүүнговь сум  Зүүнхангай сум  Малчин сум  Наранбулаг сум  Өлгий сум  Өмнөговь сум  Өндөрхангай сум  Сагил сум  Тариалан сум  Тэс сум  Түргэн сум  Улаангом сум  Ховд сум  Хяргас сум  Цагаанхайрхан сум == Аж үйлдвэр == Увс аймаг нутгийн зүүн хэсэгт газар тариалан хөгжүүлсэн, аймгийн төв Улаангомд барилгын, хүнсний үйлдвэрүүдтэй. Увс аймагт ОХУ руу гарах хилийн боомт Давст сумын нутагт Боршоо, Тэс сумын нутагт Тэс боомт бий. ==Цахим холбоос== * Увс аймгийн албан ёсны цахим хуудас == Эх сурвалж == Ангилал:Монголын аймаг

------------------------------------------------

Тамир гол буюу Тамирын гол нь Монгол дахь гол. Тус гол нь Монголын нууц товчоонд ч Тамир нэрээрээ гардаг. Хангайн нурууны хэсэг Гурван Ангархай, Цохиотын нуруунаас эх авч урсана. Хойд, Урд Тамир гол нийлсний дараа Тамир гол нэртэй болно. Ингэж Гурван-Тамир гол гэдэг нэр гарсан. Урд Тамир голын эхээс тооцвол 280 км урт, усаа цуглуулах талбай нь 13,100 км². Хойд Тамир дээд хэсэгтээ эгц хажуутай нарийн хөндийгөөр урсдаг. Баруун гарын эрэг нь хар модон ойтой. Урд тамир гол нь дээд хэсэгтээ Хошгот, Архошгот зэрэг голуудыг нийлүүлэн авч урсдаг, түргэн урсгалтай, жинхэнэ уулын гол юм. Тамирын хөндий нь их өргөснө. Голдрилын өргөн нь 40 - 70 м, гүн нь 2-3 м, урсгалын хурд нь 2 м/с хүрнэ. Тамирын голын савд төмрийн хүдрийн баялаг орд бий. Урд Тамирын голоос эртний төрмөлийн эриний түүх дурсгалын зүйл олддог. Хойд Тамир голын эхэнд байгалийн үзэгсэлэнт газрууд бий. Чадраабалын Лодойдамбын Тунгалаг тамир романы нэр. Ангилал:Азийн гол мөрөн Ангилал:Монголын гол мөрөн Ангилал:Архангай аймгийн гол

------------------------------------------------

мөрөн

------------------------------------------------

Орхон (монгол бичгээр орхон) гол нь Монголын хамгийн урт гол. Хангайн нурууны Суварга хайрхан уулаас эх авч 1124 км урсаад Сэлэнгэ мөрний баруун талд Сүхбаатар хотын дэргэд нийлдэг хамгийн том цутгал нь юм. Усаа цуглуулах талбай нь 132,835 км² бөгөөд энэ нь Сэлэнгийн манай нутагт дахь усаа цуглуулах талбайн 47% болно. Орхон голын эхний хэсгийг Хангайн нурууны Байгалийн цогцолборт газарт багтаасан. Орхон эхний хэсэгтээ Улиастай гол, Цагаан Гүүт гол, Тонгорог гол, Цагаан гол, Улаан гол зэрэг олон голуудыг нийлүүлж авдаг. Мөн жаахан доошлоод зүүн талаасаа Тамир гол, Хавчуу гол, баруун гараасаа Нарийн гол (Хөгшин Орхон), Туул гол, Хараа гол, Ерөө гол, Шарын гол зэрэг олон голыг нийлүүлдэг. Эх хэсэгтээ уулархаг газраар урсдаг, хөндийдөө хүрмэн чулуун гүн хавцалтай, адаг хэсэгтээ их өргөн болдог. Туул гол нийлсний дараа Орхон гол нь олон салаа болж урсдаг, Голын өргөн нь ихэссээр 150 м хүрнэ. Ерөө гол нийлснээс хойш усны түвшин нь хурдан дээшилдэг. Орхоны хөндий нь нугатай, тариалангийн

------------------------------------------------

ихээхэн талбайтай. Эрдэнэ-Зуу (Өвөрхангай) орчимд Орхоны усыг усжуулалтад ашигладаг. Энд 8150 га талбайг услах чадалтай. Услалтын системийн суваг байдаг. Суваг дээр 528 квт чадалтай усан цахилгаан станц бий. Энэ бол манай улсын анхны усан цахилгаан станц юм. Орхон голыг Туулын адаг хүртэл усан замд ашиглаж болно гэж үздэг. Хөндий нь их өргөсч 10 км, голын өргөн нь 250 м, усны гүн нь 3.5 м, урсгалын хурд нь 2.5 м/с хүрнэ. Усны сүлжээний нягтшил нь 0.08 км/км. Орхон гол 11-р сард хадаалж 130 орчим хоног хөлдүү байна. Гүн нь 3.5 м, урсгалын хурд нь 2.5 м/с хүрнэ. Орхоны адаг нь (Сүхбаатар хотын орчимд) 602 м өндөрт байдаг. Адаг хавьдаа усны дундаж урсан өнгөрөлт нь 116 м³/с, урсацын модуль 0.76 л/с.км болдог. Усжуулахад ашигладаг. Орхонд зэвэг, цурхай, булуу цагаан, алгана, гутаар зэрэг загас бий. Орхон гол нь XVIII зууны "Халх журам" хуулиар хүрээний орчмоос амьтан агнахыг хориглосон газрыг цаад хил бож байв. ==Түүхийн баримтууд== Орхон голын хөндий нь эртний монгол орны нутаг

------------------------------------------------

дэвсгэрийн хувьд хүн ам төвлөрөн суух хамгийн тохиромжтой бүс нутгуудын нэг байсан байна. Ийм учраас энд Эртний түрэг, Уйгур болон Хиргисийн хант улсуудын төв суурин газар нийслэл хотууд нь байсан болох нь археологийн судалгаагаар батлагджээ. Түүнээс гадна Орхоны хөндийд Их Монгол улсын нийслэл Хархорин хотын туурь байдаг. Мөн Орхоны хөндийгөөс эртний Хүннүгийн үеийн археологийн олдвор хүртэл олддог байна. Ер нь Орхоны хөндий нь монгол орны түүх соёлын төдийгүй дэлхийн хүн төрөлхтөний түүх соёлын дурсгалын хувьд үнэлж баршгүй үнэт өв тул 2004 онд Орхоны хөндийн соёлын дурсгалыг ЮНЕСКО Дэлхийн өв болгон бүртгэжээ. == Цахим холбоос == * Ангилал:Азийн гол мөрөн Ангилал:Монголын гол мөрөн Ангилал:Евразийн тал Ангилал:Архангай аймгийн гол мөрөн Ангилал:Булган аймгийн гол мөрөн Ангилал:Сэлэнгэ аймгийн гол мөрөн Ангилал:Сэлэнгэ мөрний голын систем

------------------------------------------------

Хануй гол (Монгол бичгээр:ᠬᠠᠨᠤᠢ ᠭᠣᠣᠯ) нь Хангайн гол нурууны Хан-Өндөр уулаас эх аваад зүүн хойшоо 421 км урсаад Сэлэнгийн баруун хэсэгт нийлдэг гол. Усаа цуглуулах талбай нь 14620 км квадрат. Хануй голын савд унтарсан галт уул олон бий. Дээд хэсэгийн хөндий нь ойтой. Гулдрал нь их тахиралдана. Түүний өргөн нь 110 м, гүн нь 2.2 м урсгалын хурд нь 0,5-3,5 м/с хүрнэ. Сайртай чулуурхаг ба хурмэн чулуун хавцалаар урсана. Усны дундаж урсан өнгөрөлт нь секундэд 15 шоо метр. Хануйд Сэлэнгийн савын загас бий. Хүнүй зэрэг хэд хэдэн голуудыг нийлүүлж авна. Хануй голын хөндийд Булган аймгийн Баян-Агт сумын нутагт хойд өргөрөгийн 49°10', зүүн уртрагийн 102°21'-ын солбилцолд гидрокарбонат, хлорид ,натри, кальцийн найрлагатай рашаан бий. *Хүнүй гол Ангилал:Азийн гол мөрөн Ангилал:Монголын гол мөрөн Ангилал:Архангай аймгийн гол мөрөн Ангилал:Булган аймгийн гол мөрөн Ангилал:Сэлэнгэ мөрний голын систем

------------------------------------------------

Суман гол нь Тэрхийн цагаан нуураас эх авч 60 орчим км урсаад Чулуут голд цутгадаг. Суман гол эгц хүрмэн чулуун хавцал (өргөн нь 30, өндөр нь 10 орчим м) үүсгэж дундуур нь урсана. Чулуут голоос дутахгүй их устай. Усны дундаж урсац нь 11,3м3/с байна. Суман гол жижиг хүрхрээ, боргио ихтэй. Тэрхийн цагаан нуурт цутгадаг Хойд Тэрхийн голыг Суман голын эх нь гэж үздэг. Сүүлийн жилүүдэд цаг агаарын өөрчлөлтийн улмаас хур тунадас эрс багасч, Тэрхийн цагаан нуурын усны түвшин доошлохын хэрээр Суман голын усны урсац эрс багассан байна. == Зүүлт тайлбар == Ангилал:Азийн гол мөрөн Ангилал:Монголын гол мөрөн Ангилал:Архангай аймгийн гол мөрөн Ангилал:Сэлэнгэ мөрний голын систем

------------------------------------------------

320px|Чулуутын хавцал Чулуут гол нь Хангайн нурууны Гурван Ангархай уулын баруун хэсгийн араас эх авч Даваатын гол нэртэйгээр урсан хэд хэдэн гол горхиудыг нийлүүлэн авч Чулуут гол болон 415 км урсаж Идэр голын баруун гарт очиж нийлнэ. Усаа цуглуулах талбай нь 10750 ам.дөр.км, усны уналт нь 2000 м, гулдралын өргөн нь 80 м, гүн нь 3 м, урсгалын хурд нь 2 м/с ,усны жилийн урсан өнгөрөлт нь 25 шоо м хүрнэ. Хөндий, гулдрал нь хад чулуу ихтэй учраас Чулуут гол гэдэг нэртэй болжээ. Чулуут гол нь Тээлийн голын (их замын гүрнээс доош) адгаас доош Ацатын горхины адаг хүртэл 100 орчим км газарт 40-60 орчим м гүн хүрмэн чулуун хавцал үүсгэж урсана. Энэ хүрмэн чулуу нь Хорго орчмын галт уулын дэлбэрэлтийн үед урсан ирсэн магмын бүтээгдхүүн юм. Чулуут голд Ихжаргалант гол, Хүрэмт гол, Туул гол, Ажирга гол, Хангал, Бумбат гол, Өлзийт гол, Мөрөн гол, Уужим гол, Даага гол, Ацат гол, Тээл гол, Суман гол зэрэг олон гол горхи цутгана. Чулуут голын савд хойд өргөрөгийн 47°49', зүүн уртрагийн 100°15'-ын

------------------------------------------------

солбицолд гидро-карбонат сульфат натрийн найрлагатай, үе мөч, мэдрэлийн өвчнийг анагаах чанартай халуун, бүлээн рашаан оршдог. Энэ голын савд Чулуут, Тариат, Жаргалант, Цэцэрлэг сумдын нутагт орших Чулуут голын хадны зургийг 1998 онд улсын хамгаалалтад авчээ. Ангилал:Азийн гол мөрөн Ангилал:Монголын гол мөрөн Ангилал:Архангай аймгийн гол мөрөн Ангилал:Сэлэнгэ мөрний голын систем Ангилал:Хөвсгөл аймгийн гол мөрөн

------------------------------------------------

Архангай аймгийн нутагт орших Хүнүй гол нь Хангайн нурууны салбар уулс Бугатын нурууны урд өврөөс эх авч зүүн хойшоо Их тамир сумын Бугат баг, Эрдэнэмандал сумын Идэр-Улаан баг, Хайрхан сумын нутгаар нийт 129 км урсаад Хануй голд цутгадаг. Хойд мөсөн далайн ай савд багтдаг гол юм. Энэ голын савд нуур намаг ихтэй. Томоохон цутгалууд нь Их халзангийн гол, Бага Халзангийн гол, Өлтийн гол, цоргын гол, Уртын гол, Урт шивиртийн гол, Могой, Хоолойн гол зэрэг болно. Голын хөндйид Хунт, Дуут, Гүн нуур зэрэг 10 гаруй нуур бий. Хүнүй голын сав дагуу үржил шим сайтай нугын бэлчээр, эхэн хэсэгтээ ойт хээрийн бүс зонхилдог бол адаг хэсэг рүүгээ тал хээрийн бүс рүү шилжинэ. Ус нь тунгалаг, намар 11 сард хөлдөж, хавар 4 сард гэсэж урсдаг. Нэрний хувьд Хүннү гэдэг үгээс гаралтай гэж Б.Ринчен гуай бичсэн байдаг. Хүнүй голын сав нутагаас Хүннү гүрний түүх, дурсгалын зүйлс ихээр олддог бөгөөд Үүнээс дурьдвал Хайрхан суманд орших Хүннүгийн үеийн хамгийн том булш болох Гол модны дурсгал байдаг. Мөн Хүнүй

------------------------------------------------

болон Хануйн голын бэлчирийн ойр Илжгин чихт хааны балгас оршдог. === Түүхэн дурсгалт газар === Хүнүй голын хөндийд түүхэн дурсгалт олон газар байдаг. Бурхантын амны буган хөшөө Уртын амны буган хөшөө, Гол модны булш зэрэг нийт 50 гаруй цэг бий. Үннэс хамгийн том нь гол модны дурсгалт газар юм. Хүннүгийн язгууртны оршуулгын цогцолбор дурсгалт газар болох “Гол мод 1” нь Архангай аймгийн Хайрхан сумын төвөөс зүүн урагш 35 км-ийн зайд, Хайрхан, Эрдэнэмандал сумын нутагт, Хүнүй голын хөндий залгасан өвс ургамалтай, модорхог 400 га газрыг эзлэн оршино. Нийт 500 орчим булштай. Анх 1956 онд Монголын археологич Ц.Доржсүрэн илрүүлж, 26 жижиг булшийг малтан шинжилжээ. Монгол-Францын хамтарсан археологийн экспедиц 2000- 2011 онд Гол модонд Хүннүгийн язгууртны булш малтах төсөл хэрэгжүүлж, язгууртны 2 том булш (1, 20-р булш), дундаж хэмжээтэй булш 1 (79-р булш), дагуул болон жижиг 15 булш малтан судалсан нь Хүннүгийн язгууртны булшны бүтэц, зохион байгуулалт, оршуулгын зан үйлийг тодруулан

------------------------------------------------

судлахад чухал хэрэглэгдэхүүн болсон юм. Хүннүгийн язгууртны булш нь ерөнхий бүтцийн хувьд уруу нь харуулсан пирамид хэлбэртэй. Эртний египетчүүд нас эцэслэсэн хаадын булш болох пирамидыг газрын хөрсөн дээр байгуулдаг байсан бол Талын анхны эзэнт гүрнийг цогцлоогч Хүннү нар газрын хөрсөн доор 20 гаруй метр гүнтэй пирамид мэт хэлбэртэй гүн нүх бүхий бунхант оршуулгыг бүтээдэг байсан билээ. Энэхүү баримт нь Хүннүгийн язгуутны булш нь бүтэц, зохион байгуулалтын хувьд уран барилгын сүрлэг, нарийн бүтэц бүхий дурсгал болохыг харуулж байна. Эдгээр булшны малтлагаас зэс, төмрийн хайлшаар хийсэн эд өлгийн зүйлс, сүйх тэрэгний эд ангиуд, авсны алтан чимэглэлүүд, торго, эсгий ширдэгний тасархай, ноос, арьс, үслэг эдлэлийн зөөлөн болон эрдэсшсэн үлдэгдлүүд олдсон. Үүний зэрэгцээ усан болор, шилэн сувс, хуван эдлэл зэргийг илрүүлэн олсон нь олон улсын худалдаа солилцоонд хүннүчүүд идэвхтэй оролцож байсныг гэрчилнэ. Мөн хүннүчүүдийн оюуны соёлын гайхамшигт дурсгал болох хөлөгт тоглоом, Хүннүгийн

------------------------------------------------

амьтны загварт урлагийн содон дүрслэл болох бэлгэт гөрөөс буюу ганц эвэрт домгийн амьтны дүрст алт шармал мөнгөн хөөмөл хударга, хөмөлдрөгийн чимэглэл зэрэг зүйлс олджээ. Ангилал:Азийн гол мөрөн Ангилал:Монголын гол мөрөн Ангилал:Архангай аймгийн гол мөрөн

------------------------------------------------

Тэрхийн Цагаан нуур нь Архангай аймгийн Тариат сумын нутагт Хоргын тогооны дэргэд байрлах цэнгэг уст нуур. Хангайн нуруунаас эх авсан Хойд, Урд Тэрхийн голын урсгал Хорго галт уулын халуун хайлмал бодист боогдон үүсчээ. Нуурын голд орших жижиг арал дээр шувууд үүрээ засаж өндөглөдөг. Нууранд хар галуу их ирдэг бөгөөд 5 метр хүртэл гүн рүү шумбан загасаар хооллодог байна. Цурхай зэрэг Сэлэнгийн савын загастай. Мөн ховор шувууд амьдардаг. Нуурын Толгой нь Хоргын дархан газарт багтдаг. Энэ нуурт 10 гаруй гол цутгадгаас хамгийн том нь Тэрхийн гол юм. Харин ганц гол эх аван гадагш урсдаг нь Суман гол юм. Тэрхүү гол нь цаашлаад 50 орчим километр урсаад Чулуутын голд цутгадаг. Тус нуурыг 2011 онд CNN мэдээллийн төв аялах шилдэг газруудын нэгт багтаажээ. ==Нэрний гарал== Тэрхийн цагаан нуурын зүүн эрэг дээр овоо бүхий дөрөлж дээгүүр гарч ирсэн аяны хүмүүс гэнэт их нуур байхыг харахад үзэсгэлэнтэй байдлыг биширсэн домог байдаг билээ. Домогт өгүүлснээр: Нуур буй газар урьд өвс бэлчээр сайтай

------------------------------------------------

уужим тал байжээ. Тал дунд нэг худаг байсан бөгөөд өвгөн эмгэн хоёр тэр худгаас ус аваад худгаа тагладаг байжээ. Гэтэл эмгэн нь нэг удаа ус аваад худгаа таглахаа мартчихжээ. Тэр шөнө худаг нь оргилж алтан дэлхийг усны үер авах аюул нөмөрсөн үед Их Монгол гэгч нэгэн их хүчтэн Уран мандал уулын оройг тасдан аваад худгийн ам руу шидэн хаасанд хальсан ус нуур болон тогтжээ. Ийнхүү гэнэт нуур тогтсоныг нутгийн нэгэн хүн хараад “тэр их нуур”-ыг хараач гэсэнд уг нуурыг тэгэж нэрлэж байснаа хожим нь Тэрхийн цагаан нуур болон хувирчээ. Их Монгол аварга нуурын голд байдаг уулын орой шиг зүйлийг авчирч худгийн амыг хаасан гэдэг ба нэрийг нь Санхам толгой /Санхам гэдэг ургамал ургадаг/ гэдэг. Үнэхээр ч нуурын дунд байрлах оройг Уран мандал уулын (Хажууханд байдаг уул) оройд аваачаад тавьчихвал яг эвээрээ таарах шинжтэй ба энэ нутагт зөвхөн нуурын дундах толгойд болон Уран мандал ууланд л Санхам гэдэг ургамал ургадаг аж. ==Цахим холбоос== Ангилал:Азийн нуур Ангилал:Монголын нуур Ангилал:Архангай

------------------------------------------------

аймгийн нуур Ангилал:Монгол дахь Рамсарын ус, намгархаг газар

------------------------------------------------

Эрдэнэт, — Орхон аймгийн төв, Монгол Улсын хоёрдугаар их хот, улсынхаа аж үйлдвэрийн томоохон төв. Улаанбаатар хотоос ойролцоогоор 380км зайд орших бөгөөд засмал болон төмөр замаар нийслэл хоттой холбогдсон байдаг. == Сумд == Жаргалант гэх 1 дагуул сумтай Сумын нэр (хоттойг тод) Багийн тоо Хүн амын тооцоо Хүн амын тооцоо Хүн амын тооцоо Хүн амын тооцоо Талбай (км²) Нягт. (2012) Сумын нэр (хоттойг тод) Багийн тоо 2004 2008 2012 2022 Талбай (км²) Нягт. (2012) Баян-Өндөр 19 80,858 86,866 87,273 102,814 208.0 419.58 Жаргалант 3 2,733 3,009 3,094 3,417 635.6 4.87 Аймгийн дүн 126 83,591 89,875 99,367 106,231 844 107.07 == Алдартай хүмүүс == === Спортын алдартнууд === Орхан аймаг спортын олон алдартнуудтай *Мягмардуламын Нандинцэцэг, Эрдэнэт хот, 2014 оны Азийн наадмын 51 кг-н хүрэл медальт Сагсан бөмбөгийн ОУХМ Шаравжамц. Чөлөөт бөхийн улсын аварга, ОУХМ, аймгийн арслан Батзул. Чөлөөт бөхийн улсын аварга, ОУХМ Болортуяа. Ширээний теннисний спортын мастер Х.Дамдинбаяр, Х.Эрдэнэбаяр.

------------------------------------------------

Паралимпийн аварга, дэлхийн аварга, МУ-ын хөдөлмөрийн баатар, гавьяат тамирчин Содномпэлжээ. Дэлхийн шатрын их мастер (Хамгийн залуудаа их мастер болсон монгол шатарчин, 16 настайдаа), өсвөрийн дэлхийн аварга Д.Батсүрэн. МУ-ын начин Б.Эрдэнэхүү. МУ-ын даян мэргэн, төрийн наадмын түрүү харваач Б.Ёндон. === Улс төр, нийгмийн зүтгэлтэн === Гадаад харилцааны сайд Н.Энхтайван. МУ-ын аж үйлдвэрийн гавьяат ажилтан, Эрдэнэс Таван толгой компанийн захирал Ганхуяг. ===Цэргийн зүтгэлтнүүд === ===Бусад === ==Цахим холбоос== * Орхон аймгийн албан ёсны цахим хуудас == Эх сурвалж == Ангилал:Монголын аймаг

------------------------------------------------

Монгол хэл нь Монгол улсын албан ёсны хэл юм. Монгол үндэстний эрт эдүгээ цагийн хэл аялга, үсэг бичгийг хамтад нь Монгол хэл бичиг гэнэ. Түүнээс Монгол үндэстний эх хэлийг Монгол хэл (монгол бичгээр монггул хэлэ, тод монголоор монггол хэлэн) гэдэг. Монгол хэл XIII-XV, XVI зууны нэг, XVI-XVIII зуун, XIX зууны гэх мэтээр шатлан хөгжиж XX зуунд "Орчин цагийн монгол хэл"-тэй золгосон юмсанжээ. Монгол хэлийг өрнөд, умард, дорнод, төв гэсэн үндсэн дөрвөн аялгатай, биесээсээ тасралгүй үлдсэн хэл аялга юм гэж 1959 онд Ш.Лувсанвандан эрдэмтэн хэлсэн байдаг. 1206 онд Монгол үндэстэн бат тогтож, Согд, Уйгур ул сууриас өөрийн үсэг бичигтэй болжээ. Өнөө цагт хэлбэл монгол бичиг (1204?–), Тод (1648–) гэсэн хоёр янзын монгол үсэг, Монгол (1941–) Буриад (1939–) Халимаг (1941–) гурван янзын кирилл үсгийн аль нэгийг нь ашиглан Монгол хэлээ тэмдэглэснийг Монгол бичиг үсэгтэй гэнэ. Өнөөдөр тусгүй ч Дөрвөлжин, Соёмбо, галиг, Вагиндрын зэрэг үсэг бичгийн уламжлал бас бий. Монгол хэл бичиг нь эгшиг зохицох

------------------------------------------------

ёстой, Алтай хэлний язгуурын ерөнхий шинж буюу өгүүлэгдэхүүн- тусагдахуун-өгүүлэхүүн дарааллаар өгүүлбрээ бүтээдэг. Нэр үг, үйл үгийн адаг нь тийн ялгал, дагавар, нөхцлөөр хувирдаг. == Ангилал == 1959 онд Монголын эрдэмтэн Шадавын Лувсанвандан урьд нь монгол хэл аялгыг Андрей Руднев, Борис Владимирцов, Гарма Санжеев, Николай Поппе, Н.Чингэлтэй нарын ангилж байсан саналыг харьцуулан үзээд харилцан зөрүүтэй зүйлсийг нь ойлгомжтойгоор тайлбарлажээ. Түүний дараа тэрээр өөрийн өвөрмөц саналаа дэвшүүлсэн байдаг:Г.Батзаяагийн ишлэснээр (1959) * Өрнөд аялга: — Шинжааны Хөхнуур ойрд (250000+орчим), Ижил мөрний халимагууд (160 000+ орчим) ** Төв, өрнөдийн завсрын аман аялга — Хөх нуур, Альшаа, Эзэнэ гол, Ховдын ойрдын аман аялга * Умард аялга: — Байгалийн урд биеийн буриад, Байгалийн хойд биеийн буриад (бүгд ≈450000 орчим) ** Төв, умардын завсрын аман аялга — Сэлэнгийн аман аялга, баргын аман аялга * Төв аялга: — Халх (3500000-3600000 орчим), Цахар (300000+ орчим), Ордос (200000орчим) * Дорнод

------------------------------------------------

аялга: — Хорчин (2000000 орчим), харчин (350 000 орчим) ** Төв, дорнодын завсрын аман аялга — Баарин, ар хорчин, найман, онниудын аман аялга” гэж ангилагдана. === Халх аялга === Халх аялга нь Монгол Улсын нэг төв аялга юм. 3 саяМонгол Улсын гурван сая дахь иргэн Өмнөговь аймагт мэндэллээ (2015) гаруй хүн ам бүхий Монгол Улсын хүн амын 84 орчим хувийг эзлэх Халхуудын аялга бөгөөд түүнд тохируулан кирилл бичгээр тэмдэглэх бичгийн хэл болох Монгол хэл нь Монгол Улсын албан ёсны хэл (Монгол Улсын Үндсэн Хууль, 8 дугаар зүйл) болно. Хэд хэдэн дэд аялгад хуваагдана. 1941 оноос ЗХУ-ын нөлөөгөөр Монгол бичгийг халж, «ө», «ү» үсгийг нэмж, орос үсгийн авч хэрэглэсэн нь одоогийн Монгол улсын бичгийн Монгол хэл юм. === Цахар аялга === Цахар аялга (Шулуун хөх хошуу) нь Өвөр Монголын нэг төв аялга юм. == Өвөрлөгч аялга == Өвөр Монголд албан ёсоор хэрэглэгдэх Монгол хэл нь нэг төв аялга болох Цахар аялгыг баримжаа авиа гэж нэрлэдэг. Албан ёсоор хэлийг тэмдэглэхэд хэрэглэдэг Монгол бичиг бол олон

------------------------------------------------

авиаг нэг үсгээр тэмдэглэх уламжлалтай байдаг болон өөр хэлтэн хүмүүстээ холилдон сууж байгаа зэргээс шалтгаалан Өвөр Монголд олон аялга байдаг. Өвөр Монголын төв хэсэгт тархсан Цахар аялга нь Халх аялгатай ялгаа тун бага байдаг бол, зүүн талын Хорчин, Харчин аялга нь дуудлага, авиагаараа нэлээд ялгаатай. Энэ нь Монгол хэлний зүүн аялга юм. Хойд этгээдэд Барга, түүнийг төрөл Буриад аялга, баруун талд Ойрад аялгад (Ордос аялга багтана) байна. Өвөр Монгол дахь, Монгол хэл нь албан ёсоор Урд Монголын, Ойрад, Барга-Буриад гэх гурван аялгад хуваагддаг. Урд Монголын аялга гэдэг нь Цахар, Ордос, Баарин, Хорчин, Харчин болон Алшаа аман аялгануудыг хамарна. (Sečenbaγatur et al. 2005: 85). == Буриад аялга == Буриад аялга нь Монгол хэлний хойд аялга болох бөгөөд зонхилох ярилцагчид нь ОХУ-ын Буриад улсад хэлээ Хори аялгад үндэслэн дүрэмжүүлж, 1939 онд «ө», «ү», «h» гэсэн гурван үсэг нэмж орос үсгийг авч, албан ёсны бичгийн хэл болгон Буряад хэлэн, Буряад-Монгол хэлэн хэмээн нэрлэгдэж байна.

------------------------------------------------

Монгол улс дахь Буриадууд Халх-Монгол кирил бичиг, Өвөр Монгол дахь Буриадууд Монгол бичгээр хэлээ тэмдэглэж байна. Буриад аялга нь дотроо 4 аман аялга багтаадаг. Эдгээр нь баруун (эхирид, булагад), дундад (алайр, түнхэн), зүүн (хори), урд (сонгоол, сартуул) аман аялганууд юм. == Ойрад аялга == Ойрад аялга нь Монгол хэлний баруун аялга юм. ОХУ-ын Халимаг, Монгол, Хятад гэх 3 улсад байх Ойрад аялганууд нь авиа, үг зүйн хувьд адил бөгөөд үгсийн сангийн хувьд улсын албан ёсны бичгийн хэлнээс хамааран зарим ялгаанууд ажиглагддаг. 1938 оноос Халимаг- Монгол хэлийг тэмдэглэхэд «ә», «һ», «җ», «ң», «ө», «ү» зургаан үсэг нэмж, «ъ» үсгийг хасч орос үсгийг авч, албан ёсны бичгийн хэл болгон Хальмг келн гэж нэрлэж байна. == Ярилцагчдын тоо == Явцуу утгаарх Монгол хэл нь Монгол улс болон, Өвөр Монголын Өөртөө Засах Оронд албан ёсны хэл юм. Нийтдээ 5.2 сая хүн тус хэлээр хэлэлцдэг гэсэн 2005 оны судалгааны үр дүн байдагSvantesson et al. 2005: 141, 143. On the other hand, Sečenbaγatur et al. 2005:

------------------------------------------------

206 (an Inner Mongolian source) assumes four million Inner Mongolians to be proficient in Mongolian.. Хятад улс дахь хэлэлцэгсдийн тоог мэдээлэл дутуугаас болж яг нарийн тодорхойлоход төвөгтэй байдаг. 5.8 сая Монгол хүн Хятад улсад амьдарч байгаа гэх статистик байгаа боловч Монгол хэлээр хэлэлцэгсдийн тоо тэдний дотор буурч байгаа ба ялангуяа суурьшмал газруудад болон залуучуудын дунд буурч байна.Janhunen 2003d: 178. Хятад улс дахь Монгол хэлээр ярилцагсдын ихэнх нь Өвөр Монголд байдаг бол Харчин болон Хорчин аялгаар ярилцагсад нь Өвөр Монголын зүүн талын залгаа мужуудад байна.Sečenbaγatur et al. 2005: 565. Орост (1989 оны тооллогоор) 376 мянга орчим хүн буриадаараа ярьдаг. Үүний 86,6 %-нь Буриад хэлийг, 13,3 %-нь Орос хэлийг эх хэлээ хэмээн хариулсан байдаг. Халимаг хэлээр ярилцагсдын тоо 150 мянга орчим байдаг. 1991 оноос хойш Буриад, Халимагт эх хэлнүүд нь Орос хэлтэй зэрэгцэх албан ёсны хэл болсноор дунд сургуулиудад заан сургах болсон. == Тулгамдсан асуудал == Монгол улсаас гадна

------------------------------------------------

амьдарч буй Монголчууд нь төрөхдөө эх хэлээрээ хэлд орох боловч сургуульд сурах, цаашлаад их дээд сургуульд сурах, төгсөөд ажил олох тэр орчин нь Хятад, Орос, англи хэлээр байдаг тул улсынхаа албан ёсны хэрэгцээнд шахагдан монгол хэл нь орхигдож дайвар хэлний буюу судалгааны хэлний үүрэгтэй болж байна. Улсын албан ёсны хэл болох хятад, орос хэлний хүчтэй хүрээлэлд байгаа буриад, халимаг, өвөрмонголчууд эх хэл аажим аажмаар ийнхүү хэрэглээний хүрээ нь аяндаа багасаж, мөн нөгөө талаар үгсийн сангийн бүрэлдхүүн ихээхэн эрлийзжиж уугуул монгол хэлний чанараа алдан олон зуун жил харь хэлний хүрээлэлд байж салангид монгол хэл болсон могол, монгор, дунсян, баоань хэлтний хувь заяа руу аажимдаа дөтөлсөөр байна.Л. ЧУлуунбаатар: Монгол хэлний сургалт хийгээд монгол хэлний одоогийн байдал Цахим Өртөө сүлжээ Монгол хэлэнд тус үг нь байхад, оронд нь интернетээс орж ирсэн англи, орос хэлний үг томъёог шууд галигчлан хэрэглэх асуудал байгаа билээ. ==Цагаан толгой== Худам монгол үсэг Галиг эхэнд дунд

------------------------------------------------

адагт латин кирил a А e Э i, yi И,Й, Ы, Ь Image:2mg_öü2_medial.PNG Image:3mg ouöü final.PNG o, u О, У File:Mg öü initial.PNG Image:2mg öü1 medial.PNGImage:2mg öü2 medial.PNG Image:3mg ouöü final.PNG ö, ü Ө, Ү n Н ng Н, НГ Image:3mg_ouöü_final.PNG b Б, В p П q Х γ Г k Х g Г m М l Л s С š Ш t, d Т, Д č Ч, Ц j Ж, З y -Й, Е*, Ё*, Ю*, Я* r Р v В f Ф К (c) (ц) (z) (з) (h) (г, х) (zh) (-,-) (ř) (-,-) (chi) (-,-) Кирил үсэг Халимаг (1941–) Монгол (1941–) Буриад (1939–) Аа Аа Аа Әә Аа Аа Бб Бб Бб Вв Вв Вв Гг Гг Гг Һһ Гг Гг Дд Дд Дд Ее Ее Ее Ёё Ёё Ёё Жж Жж Жж Җҗ Жж Жж Зз Зз Зз Ии Ии Ии Йй Йй Йй Кк Кк Кк Лл Лл Лл Мм Мм Мм Нн Нн Нн Ңң Нн Нн Оо Оо Оо Өө Өө Өө Пп Пп Пп Рр Рр Рр Сс Сс Сс Тт Тт Тт Уу Уу Уу Үү Үү Үү Фф Фф Фф Хх Хх Хх Хх Хх Һһ Цц Цц Цц Чч Чч Чч Шш Шш Шш Щщ Щщ Щщ ъ ъ Ыы Ыы Ы ь ь ь Ээ Ээ Ээ Юю Юю Юю Яя Яя Яя 38 үсэг 35 үсэг 36 үсэг == Мөн үзэх == * Кирилл Монгол бичгийн дүрэм * Монгол бичиг * Монголын түүхэн үсгүүд * Монгол хэлний Халх-Буриад-Халимаг товч толь бичиг * Монгол хэлний бүлэг

------------------------------------------------

* Монгол хэлний хэл зүй * Цагаан толгой == Эшлэл == == Гадаад холбоос == * Монгол хэлний тайлбар толь бичиг * Asuult.net толь (Англи, Герман, Орос - Монгол хөрвөх) * "Болор" толь (Англи, Монгол хөрвөх) * Алтайн хэл зүй, Монгол хэлний толь бичигүүд (Кирилл Монгол, Буриад, Халимаг, Монгол бичиг) *The Mongolic-Tungusic Language Cluster *lingvoforum.net *Studies in Turkic and Mongolic Linguistics *Грамматические категории знаменательных слов языка "Сокровенного сказания монголов" в сопоставлении с бурятским языком *Монгольское языкознание в России в первой половине XIX в.: проблемы наследия *omniglot.com Ангилал:Дан ганц хэл Ангилал:Залгамал хэл бичиг Ангилал:Монголын соёл Ангилал:Монгол хэлний бүлэг Ангилал:Монголын хэл Ангилал:Эгшиг зохицох ёст хэл бичиг

------------------------------------------------

Дорнод (монгол бичгээр – дорунаду) — Монгол Улсын аймаг. == Ерөнхий == Дорнод аймаг 1931 онд байгуулагджээ. 1941 оноос Хорлоогийн Чойбалсангийн алдраар "Чойбалсан аймаг" гэж нэрлэгдэж байгаад 1963 оноос эргэн "Дорнод" хэмээн нэрлэгдэх болжээ. Газар нутгийн хэмжээ - 123,597 км². Хүн амын тоо - 74,200 (2007 оны эцсийн байдлаар). Засаг захиргааны төв - Чойбалсан хот. Аймгийн нутаг засаг захиргааны хувьд 14 суманд хуваагддаг. == Газар зүй == Дорнод аймаг Монгол Улсын хамгийн зүүн талд оршдог. Хэрэглээний бүсчлэлээр зүүн бүст хамаарна. Умард талаараа ОХУ (Өвөр Байгалын хязгаар), дорнод талаараа БНХАУ (ӨМӨЗО-ы Хөлөнбуйр, Хянган, Шилийн гол) гэх хоёр улстай хил залгана. Улс дотор Сүхбаатар, Хэнтий хоёр аймагтай хаяална. Тэгш тал газар зонхилно. Тус аймгийн нутагт байх Хөх нуурын хотгор (д.т.д. 560 метр) Монгол орны хамгийн нам дор газар гэгддэг. Дунд палеозой, Юра, Цэрдийн галавын чулуулаг болон дөрөвдөгчийн неогены хурдас их тархжээ. Хэрлэн, Онон, Улз, Халх зэрэг гол урсаж, Буйр, Хөх,

------------------------------------------------

Галуут, Яхь зэрэг нуур долгиотдог. Цагаан хүндийн, Утаатминчүүр, Эрээн, Цагаанчулуут, Дайхар зэрэг рашаан бий. == Сумд== Дорнод аймгийн нутаг засаг захиргааны хувьд дээд түвшинд 14 сум, дэд түвшинд 63 багт хуваагддаг. Дорнод аймгийн хүн амын тоо 2000 онд 75,373 байсан бол 2010 оны тооллогоор нийт хүн ам 69,552 болж буурчээ.Хүн ам, орон сууцны 2010 оны улсын тооллогын дүн Үүн дотор МУ-д оршин суугаа МУ-ын харьяат иргэн 68589, МУ-д оршин суугаа гадаадын харьяат болон харьяалалгүй хүн ам 284, гадаадад суугаа Дорнод аймаг, МУ-ын харьяат иргэн 679 бүртгэгджээ.2010 оны тооллогоорх Монгол улсын хүн амын тоо (аймаг, нийслэлээр) Сумын нэр Хүн ам (2009)Дорнод аймгийн Статистикийн хэлтэс. Жилийн тайлан 2009 Суурин хүн ам (2010)2010 оны тооллогоорх Монгол улсад оршин суугаа Монгол улсын харъяат иргэдийн тоо (сум, дүүргээр) Хүн ам (2022)2022 оны тооллогоорх Монгол улсад оршин суугаа Монгол улсын харъяат иргэдийн тоо (сум, дүүргээр) Нутаг дэвсгэр (км²)Landuse office of Dornod Aimag Нягтрал

------------------------------------------------

(хүн/км²) Баяндун 2,936 2,797 3,163 6,235 0.45 Баянтүмэн 2,006 1,872 2,948 8,321 0.22 Баян-Уул 4,451 3,816 4,800 5,623 0.68 Булган 1,775 1,749 2,146 7,111 0.25 Гурванзагал 1,388 1,030 1,558 5,252 0.20 Дашбалбар 3,246 3,178 3,644 8,713 0.36 Матад 2,526 2,476 3,120 22,831 0.11 Сэргэлэн 2,198 1,559 2,064 4,169 0.37 Халхгол 3,203 2,997 3,454 28,093 0.11 Хөлөнбуйр 1,776 1,464 1,957 3,773 0.39 Хэрлэн* 40,439 38,535 47,270 281 137.14 Цагаан-Овоо 3,696 3,080 3,916 6,502 0.47 Чойбалсан 2,691 2,501 2,700 10,152 0.25 Чулуунхороот 1,609 1,533 1,910 6,539 0.23 Аймгийн дүн 73,940 68,589 84,650 123,597 0.55 :* \- Аймгийн төв Чойбалсан хот багтана. == Ан амьтан, ургамал == Аймгийн нутгийн ихэнхээр хээрийн хүрэн хөрс голлох бөгөөд хойд ба бүр зүүн өмнөд захаар нь нугын хүрэн хөрс тархжээ. Хээрийн өвслөг ургамал ихтэй, манай орны хадлан бэлчээрийн хамгийн их нөөцтэй аймаг юм. Халиун буга, цагаан зээр, монгол тарвага зэрэг ан амьтан элбэгтэй. == Аж үйлдвэр == Мал аж ахуй, газар тариалан голлон

------------------------------------------------

хөгжүүлсэн бөгөөд барилгын материал, хүнсний үйлдвэр хөгжүүлсэн. Аймгийн төв Чойбалсан хот нь төмөр замын цэг бөгөөд энд зүүн аймгуудад үйлчилдэг дамжлага бааз ажилладаг. Дорнод аймагт ОХУ руу гарах хилийн боомт Эрээнцав, Ямалах боомт Чулуунхороот суманд, Ульхан боомт Баян-Уул сумын нутагт, Хятад улс руу гарах Хавиргын боомт Чойбалсан суманд, Баянхошууны болон Өвдөгийн боомтууд Халхгол суманд тус тус бий. Давс, нүүрс (Адуун чулуу), холимог металл, газрын тос, уран, барилгын материал зэрэг ашигт малтмалтай. ==Цахим холбоос== * Дорнод аймгийн албан ёсны цахим хуудас == Эшлэл == Ангилал:Википедиа:Онцлох өгүүлэл Ангилал:Монголын аймаг

------------------------------------------------

Нацагийн Багабанди (1950 оны 4-р сарын 22-нд Завхан аймгийн Яруу суманд төрсөн) нь Монголын улс төрийн зүтгэлтэн, Монгол улсын хоёр дахь ерөнхийлөгч юм. == Намтар == Нацагийн Багабанди 1950 оны 4-р сарын 22-нд Завхан аймгийн Яруу сумын нутагт малчин ард Нацагийн тав дахь хүүхэд болж төрсөн, эхнэр, хоёр хүүхэдтэй. Эхнэр Азадсүрэнгийн Оюунбилэг 1975 онд УБДС төгссөн, багш мэргэжилтэй, хүмүүнлэгийн чиглэлээр үйл ажиллагаа явуулдаг "Хүний төлөө" сангийн тэргүүн. == Боловсрол == Тэрээр 1958-1968 Завхан аймгийн Улиастай хотын 10 жилийн дунд сургуульд сурав ахлах ангийг нь Довчингийн Цэрэндорж багшийн 10-б ангийг төгсөв, 1968-1969 онд ЗХУ-ын Эрхүү хотод орос хэлний бэлтгэл анги, 1969-1972 онд Зөвлөлт Холбоот Улсын Ленинград (одоогийн Санкт- Петербург) хотын Хөргөлтийн дунд сургууль, 1975-1980 онд Зөвлөлт Украины Одесса хотын Хүнсний технологийн дээд сургууль, 1984-1987 онд Москва хотод ЗХУКН-ын Нийгмийн ухааны академийг тус тус төгссөн хүнсний инженер технологич мэргэжилтэй. == Эрдмийн зэрэг

------------------------------------------------

цол == 1987 онд Философийн ухааны дэд докторын зэрэг хамгаалсан. == Ажилласан байдал == *1972-1975 онд Улаанбаатар хотын Архи пивоны комбинатад засварчин, механикч инженер *1980-1984 онд Төв аймгийн МАХН- ын хорооны хэлтсийн эрхлэгч. *1987-1990 онд МАХН-ын Төв Хороонд лектор-суртал нэвтрүүлэгч, тасгийн эрхлэгч, хэлтсийн зөвлөх *1990-1992 онд МАХН-ын Төв Хорооны нарийн бичгийн дарга, дэд дарга *1992-1996 онд УИХ-ын гишүүн, УИХ-ын дарга *1996-1997 онд УИХ-ын гишүүн, УИХ дахь МАХН-ын Бүлгийн ахлагч *1997-2005 онд Монгол Улсын Ерөнхийлөгчөөр хоёр удаа сонгогдон ажилласан. == Бүтээлүүд == * Проблемы формирования общественного сознания труженников монгольского села, 1987 (кандидатская диссертация) *"Монголын малчдын ухамсрын төлөвшил" НУА-ын эрдэм шинжилгээний сэтгүүл, 1987 (өгүүлэл) *"Хөдөөд зохиох олон түмний ажил", "Үнэн" сонин, 1986 (өгүүлэл) *"Монгол суртал" "Үнэн" сонин, 1991 (өгүүлэл) *"Монгол ариншин" Улаанбаатар хот, 1992 /ном/ *1990-1992 онд Монголын нийгмийн улс төрийн шинэчлэл,

------------------------------------------------

зах зээлийн сэдвээр туурвисан хамтын бүтээлүүд *1992-1997 онд Үндэсний баяр, улс тунхагласны ойн хурал, эрдэм шинжилгээний хурлуудад тавьсан улс төр, судалгааны илтгэлүүд /илтгэлүүд/ *Ерөнхийлөгч: Шинэ зууны өмнөх бодомж, санамж, Улаанбаатар хот 1998 /ном/ *Ерөнхийлөгчийн бодлого, сэтгэл. Улаанбаатар хот 2000 /ном/ == Сонгуульт ажил == *1980-1984 Төв аймгийн Ардын хурлын депутат *1990-1992 МАХН-ын Төв Хорооны тэргүүлэгч гишүүн *1992-1996 МАХН-ын Бага хурлын гишүүн, МАХН-ын удирдах зөвлөлийн гишүүн *1992-1997 Улсын Их Хурлын гишүүн *1997 оны 2-6 дугаар сар МАХН-ын дарга /МАХН-ын ХХП их хурлаас/ == Шагнал, алдар цол == * 1991 Ардын хувьсгалын 70 жилийн ойн хүндэт медаль * 2000.4.19 ОХУ-ын Ерөнхийлөгчийн зарлигаар "Найрамдал" одонгоор / Орден Дружбы / * 2006 онд Сүхбаатарын одонгоор * 2005 онд АНУ-ын Индиана мужийн Блүмингтон хотын хүндэт иргэн * Унгар Улсын Гавьяаны одон === Хүндэт доктор цол === *1995 онд Украин улсын Одесса хотын Хүнсний технологийн улсын академийн хүндэт доктор цол

------------------------------------------------

*1998 онд Казахстан улсын Абайн нэрэмжит Алматыгийн улсын их сургуулийн хүндэт доктор цол *1998 онд БНТУ-ын Анкарагийн Их сургуулийн хүндэт доктор цол *1998 онд Японы Сэншюү Их сургуулийн хүндэт доктор цол *1999 онд Удирдлагын Академийн хүндэт доктор цол *2005 онд АНУ -ын Индианагийн Их сургуулийн хүндэт доктор цол ==Эх сурвалж== |- Ангилал:Монгол Улсын Ерөнхийлөгч Ангилал:УИХ-ын дарга Ангилал:Монгол Улсын Их Хурлын гишүүн Ангилал:Монгол Ардын Намын дарга Ангилал:Монгол Ардын Намын гишүүн Ангилал:МАХН-ын удирдлагын зөвлөлийн гишүүн Ангилал:Санкт-Петербургийн их сургуулийн төгсөгч Ангилал:Украины их сургуулийн төгсөгч Ангилал:Унгар Улсын Гавьяаны одон шагналтан (их загалмай одонгийн гинжтэй) Ангилал:Сүхбаатарын одон шагналтан Ангилал:Найрамдлын одон шагналтан Ангилал:Чингис хаан одон шагналтан Ангилал:Удирдлагын Академийн хүндэт доктор Ангилал:АНУ-ын их сургуулийн хүндэт доктор Ангилал:Украины их сургуулийн хүндэт доктор Ангилал:Казахстаны их сургуулийн хүндэт доктор Ангилал:Туркийн их

------------------------------------------------

сургуулийн хүндэт доктор Ангилал:Японы их сургуулийн хүндэт доктор Ангилал:АНУ-ын хүндэт иргэн Ангилал:Улиастайн хүн Ангилал:Яруугийн хүн Ангилал:Монголчууд Ангилал:1950 онд төрсөн

------------------------------------------------

