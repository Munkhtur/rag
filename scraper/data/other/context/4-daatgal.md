# Даатгал

## Ерөнхий мэдээлэл
Таны бүх төрлийн санхүүгийн хэрэгцээг нэг цэгээс хангах зорилгоор, эрсдэлийн удирдлагын хамгийн оновчтой шийдэл болох даатгалын үйлчилгээг зуучлан хүргэж байна.

**Даатгалын үйлчилгээг ХХБ-аар дамжуулан авснаар танд бий болох давуу талууд:**
***Сонголт***
Бид аливаа нэг даатгалын компаниас хамааралгүй ба хамтран ажиллах даатгалын компаниудаа сонгохдоо, нийт даатгалын салбарт судалгаа хийсний үндсэн дээр, тэдгээрийн санал болгож буй бүтээгдэхүүн үйлчилгээний нөхцөл, санхүүгийн чадавхи, үйлчилгээний чанарыг харгалзан үздэг тул даатгуулагчдын ажлыг хөнгөвчилж, найдваргүй даатгагчаар даатгуулах **эрсдэлийг бууруулдаг**;
***Өртөг***
Даатгалын үйлчилгээг банкаар зуучлуулан авснаар нэмэлт шимтгэл, хураамж төлдөггүйгээс гадна, даатгалын компанийн нийтэд санал болгосон нөхцлөөс илүү **хямд хураамжаар** даатгуулах боломжтой;
***Хурд, тохь тух***
Олон даатгалын компанийн нөхцлийг **нэг дороос харьцуулах** нь цаг хугацаанд хэмнэлттэйн дээр хамгийн таатай нөхцлөөр даатгуулах боломж бүрддэг;
***Нээлттэй, ил тод байдал***
Даатгалын үйлчилгээг банкнаас авах нь нэмэлт зардал, хураамжгүй байдаг. Бид хамтран ажиллагч даатгалын компаниудтайгаа иргэдэд санал болгодог жижиглэнгийн үнэ бус байгууллагын харилцагчиддаа санал болгодог бөөний үнээр даатгалын зуучлал үзүүлэхээр гэрээ хийсэн байдаг. Тиймээс харилцагч та шууд даатгалын компанид хандсанаас ч хямдаар даатгалд хамрагдах боломжтой.
* Бага хураамж
* Өндөр хамгаалалт
## Даатгалын зуучлагч
Даатгалын зуучлагч нь даатгуулагчийн эрх ашгийн төлөө үйлчилж, олон даатгалын компанийн нөхцлийг нэг дороос санал болгохоос гадна, шаардлагатай тохиолдол нөхөн төлбөр авах зөвлөгөө, үйлчилгээ үзүүлдэг тул олон улсад үйл ажиллагаа явуулдаг туршлагатай аж ахуйн нэгж, байгууллагууд нь даатгалын үйлчилгээг зөвхөн зуучлагчаар дамжуулан авахыг илүүд үздэг.  
  
Даатгалын үйлчилгээг зуучлагчаар дамжуулан авснаар нэмэлт шимтгэл, хураамж төлдөггүйгээс гадна, даатгалын компанийн нийтэд санал болгосон нөхцлөөс илүү хямд хураамжаар даатгуулах боломжтой болдог.

* ХХБ-ны даатгалын зуучлалын эрхтэй салбаруудын мэдээллийг [ЭНД](https://www.tdbm.mn/sites/default/files/2024-11/%D0%A5%D0%A5%D0%91-%D0%BD%D0%B8%D0%B9%20%D0%B4%D0%B0%D0%B0%D1%82%D0%B3%D0%B0%D0%BB%D1%8B%D0%BD%20%D0%B7%D1%83%D1%83%D1%87%D0%BB%D0%B0%D0%BB%D1%8B%D0%BD%20%D1%8D%D1%80%D1%85%D1%82%D1%8D%D0%B9%20%D1%81%D0%B0%D0%BB%D0%B1%D0%B0%D1%80%D1%83%D1%83%D0%B4_1.pdf)дарж авна уу.
* ХХБ-ны даатгалын зуучлалын эрхтэй ажилтнуудын мэдээллийг [ЭНД](https://www.tdbm.mn/sites/default/files/2024-11/%D0%94%D0%B0%D0%B0%D1%82%D0%B3%D0%B0%D0%BB%D1%8B%D0%BD%20%D0%B7%D1%83%D1%83%D1%87%D0%BB%D0%B0%D0%BB%D1%8B%D0%BD%20%D1%8D%D1%80%D1%85%D1%8D%D0%B9%20%D0%B0%D0%B6%D0%B8%D0%BB%D1%82%D0%BD%D1%8B%20%D0%BC%D1%8D%D0%B4%D1%8D%D1%8D%D0%BB%D1%8D%D0%BB.pdf)дарж авна уу.
## Даатгал гэж юу вэ?
Ирээдүйд учирч болох тодорхойгүй их хэмжээний алдагдлаас сэргийлэхийн тулд өнөөдөр тодорхой бага хэмжээний зардал гаргаж, санхүүгээ зөв удирдахад ДААТГАЛ тусалдаг.

Даатгалын тогтолцоо нь эрсдэлийг дангаараа биш нийтээрээ хамтран давж гарах, гэнэтийн эрсдэл учирсан нэгнийхээ хохирлыг хамтран төлөх үндсэн зорилготой

Мэргэжлийн байдлаар тодорхойлбол, даатгал нь иргэн, аж ахуйн нэгж байгууллагын эд хөрөнгө, ашиг сонирхлыг хамгаалах зориулалт бүхий мөнгөн хөрөнгийн сан байгуулах үйл ажиллагаа юм. Энгийнээр хэлбэл аливаа эрсдэлээс учирч болох хохирлыг богино хугацаанд арилгах санхүүгийн хэрэгслийг даатгал гэдэг. Өндөр хөгжилтэй орнуудын иргэд, аж ахуйн нэгжүүд даатгалд хамрагдах замаар өөрийн амьдрал болон үйл ажиллагаандаа учирч болзошгүй гэнэтийн аюул, ослоос хамгаалуулсан байдаг. Гэнэтийн аюул, осол нь урьдчилан тооцоолох боломжгүйгээс гадна их хэмжээний хохирол учруулж болзошгүй байдаг ба энэхүү бэрхшээлтэй, хүнд үед хохирлыг өөртөө үүрэхгүйгээр даатгагч байгууллагад шилжүүлэх нь ухаалаг, урт хугацаанд амжилттай шийдэл болдог.

**ДААТГАЛЫН ЗҮЙЛ**
Даатгуулагчийн амь нас, эрүүл мэнд, эд хөрөнгө, хариуцлага болон бусад хуульд харшлаагүй эдийн бус ашиг сонирхол байна.
**ДААТГАЛЫН ҮНЭЛГЭЭ**
Даатгалын зүйлийг даатгуулах үнэ буюу даатгалын тохиолдол болсон үед олгох нөхөн төлбөрийн дээд хэмжээг хэлнэ. Даатгалын үнэлгээг ирээдүйд хүлээх эрсдэл, хохирлын хэмжээ, зах зээлийн үнэ зэргийг харгалзан үзэж даатгагч даатгуулагч нар харилцан тохиролцож тогтооно.
**ДААТГАЛЫН ТОХИОЛДОЛ**
Даатгуулсан зүйлд учирсан хохирол, тохиролцсон болзол бүрдэх буюу хохиролд хүргэж байгаа таагүй үйл явдлыг хэлнэ.
**НӨХӨН ТӨЛБӨР**
Даатгалын гэрээний дагуу даатгалын тохиолдол үүссэн нөхцөлд даатгагчаас олгох мөнгөн хөрөнгө.


## Даатгалын компани
**Худалдаа, хөгжлийн банк нь дараах даатгалын компаниудтай хамтран ажиллаж байна.**

| Ард даатгал ХК  [www.arddaatgal.mn](http://www.arddaatgal.mn) | Миг даатгал ХХК [www.mig.mn](http://www.mig.mn) |
| --- | --- |
| Амар даатгал ХХК  [www.amardaatgal.mn](http://www.amardaatgal.mn) | Номин даатгал ХХК  [www.insurance.nomin.net](http://www.insurance.nomin.net) |
| Хаан даатгал ХХК  [www.khaandaatgal.com](http://www.khaandaatgal.com) | Агула даатгал ХХК  [www.agula.mn](http://www.agula.mn) |
| Мөнх даатгал ХХК  [www.munkhdaatgal.mn](http://www.munkhdaatgal.mn) | Тэнгэр даатгал ХХК  [www.tengerdaatgal.mn](http://www.tengerdaatgal.mn) |
| Мандал даатгал ХК  [www.mandal.mn](http://www.mandal.mn) | |

# Даатгалын бүтээгдэхүүн


## Зээлийн эрсдэлийн даатгалын бүтээгдэхүүн
### Орон сууцны зээлийн эрсдэлийн даатгалын бүтээгдэхүүн
**Орон сууцны зээл хүсэгч яагаад даатгалд хамрагдах шаардлагатай вэ?**
Монголбанкны “Ипотекийн зээлийн үйл ажиллагааны журам” болон Монголын Ипотекийн Корпорацийн шаардлагын дагуу банкнаас орон сууцны зээл хүсэгч нь хөрөнгийн болон гэнэтийн осол, хөдөлмөрийн чадвар бүрэн алдалтын даатгалд хамрагддаг.
**Юуг даатгуулах вэ?**
- Зээлээр санхүүжүүлж буй орон сууц, амины орон сууц  
- Зээлдэгчийн амь нас (гэнэтийн ослын улмаас нас барах, хөдөлмөрийн чадвараа бүрэн алдах)
**Даатгалын хамгаалалт?**
Хөрөнгийн даатгал нь даатгалын зүйл болох орон сууц, амины орон сууцыг дараах эрсдэлүүдээс хамгаалдаг:
* Гал түймрийн эрсдэл (галын бүх төрлийн эрсдэл);
* Цахилгаан эрчим хүчний эрсдэл;
* Усны бүлэг эрсдэл (Сантехникний эвдрэлээс үүдэлтэй болон дээврээс дусаал, ус гоожих, алдах);
* Байгалийн эрсдэл (газар хөдлөлт, хүчит салхи, цасан болон шороон шуурга, ган, зуд, цочир хүйтрэлт, үер, хөрсний усны түвшингийн өөрчлөлт, аянга, мөндөр);
* Ахуйн эрсдэл (Гуравдагч этгээдийн санаатай үйлдэл , хулгайн сэдэлтэй оролдлогын улмаас даатгалын зүйл эвдэрч гэмтэх);
Амь насны даатгалаар зээлдэгч болон хамтран зээлдэгчид дараах эрсдэлүүд учрахад нөхөн төлбөр олгогддог:
* Гэнэтийн ослын улмаас зээлдэгч нас барах;
* Гэнэтийн ослын улмаас зээлдэгч хөдөлмөрийн чадвараа 70 буюу түүнээс дээш хувиар алдах.
**Даатгалын үнэлгээ, хураамжийн хувь хэмжээ?**
| **Даатгалын зүйл** | **Даатгалын үнэлгээ** | **Даатгалын хураамжийн хувь хэмжээ /жилийн/** |
| --- | --- | --- |
| Орон сууц | Хөрөнгийн үнэлгээ | 0.10% |
| Зээлдэгчийн амь нас | Зээлийн үлдэгдэл | 0.13% |
Даатгалын хураамжийг даатгалын компанийн дансанд шилжүүлсэнээр даатгалын гэрээ хүчин төгөлдөр болох ба зээлдэгч даатгалын гэрээгээ жил бүр сунгуулж байх үүрэгтэй.
**Даатгалын тохиолдол бий болсон үед яах вэ?**
Эд хөрөнгийн даатгалын хувьд даатгалын тохиолдол бий болсоноос хойш **ажлын 5 хоногийн дотор** даатгагчид мэдэгдэж, дуудлага өгнө:
Амь насны даатгалын хувьд зээлдэгчийн хамтран зээлдэгч эсвэл хууль ёсны өв залгамжлагч нь даатгалын тохиолдол бий болсон тухай банкинд нэн даруй мэдэгдэж зөвлөгөө авах ба нөхөн төлбөрийн материалыг банкны ажилтны зөвлөсний дагуу хуанлийн 90 хоногийн дотор бүрдүүлэн банк болон даатгагчид хүлээлгэн өгнө.
|  | **Даатгагч** | **Холбогдох утас** |
| --- | --- | --- |
| 1 | Миг даатгал ХХК | 75756000 |
| 2 | Ард даатгал ХК | 77200088 |
**Даатгалын нөхөн төлбөр авахад бүрдүүлэх материал?**
* Даатгуулагчийн өргөдөл;
* Даатгалын баталгааны эх хувь, эсвэл хуулбар;
* Хохирлын шалтгаан, хэмжээг тодорхойлсон акт материал;
* Шаардлагатай гэж үзвэл мэргэжлийн холбогдох байгууллагын гаргасан дүгнэлт, тодорхойлолт;
* Зээлдэгч аливаа шалтгааны улмаас амь насаа алдсаныг нотлох шүүх эмнэлгийн болон эмнэлгийн магадлагаа, нас барсаны гэрчилгээ;
* Зээлдэгчийн хөдөлмөрийн чадвараа бүрэн алдсаныг нотлох (эмнэлэг хөдөлмөрийн магадлах комиссын акт) эмнэлгийн акт, тодорхойлолт, бусад нотлох баримтууд;
* Зээлийн болон барьцааны гэрээ;
* Банкны тодорхойлолт;

### Автомашины зээлийн эрсдэлийн даатгалын бүтээгдэхүү

**Автомашины зээлийн эрсдэлийн даатгалын зорилго**
Зээлдэгч банкны санхүүжилтээр худалдан авсан автомашиныг учирч болзошгүй эрсдлүүдээс даатган, санхүүгийн хүндрэлээс хамгаалах зорилготой.

**Юуг даатгуулах вэ?**

Зээлийн гэрээний дагуу банкны санхүүжилтээр худалдан авсан тээврийн хэрэгсэл.

| **Тээврийн хэрэгслийн даатгал** | | | |
| --- | --- | --- | --- |
| **Даатгалын компани** | **Даатгалын зүйл** | **Жилийн хураамжийн хувь** | **Даатгалын хамгаалалт** |
| **МИГ даатгал ХХК** | Макс | 2.0% | - Хөдөлгөөнд оролцох үеийн эрсдэл- Байгалийн эрсдэл- Бүх төрлийн гал, дэлбэрэлт- Хулгайн сэдлээр таны авто машинд учирсан хохирол- Гуравдагч этгээдийн санаатай болон санамсаргүй үйлдэл- Бусад эрсдэл |
| Классик | 1.4% |
| Стандарт | 0.8% |
| **Ард даатгал ХК** | Стандарт нэмэх | 2.0% |
| Стандарт | 1.2% |
| Экономик | 0.8% |
| \*Дэлгэрэнгүй мэдээллийг банкны лавлах утас, цахим хуудас, өөрт ойр байрлах салбар тооцооны төвөөс авна уу. | | | |

- МИГ даатгал ХХК (75756000)

- Ард даатгал ХК (77200088)

Шаардлагатай баримт бичгийг банк, даатгагчид цаг тухайд нь ирүүлэх ёстой.
### Тоног төхөөрөмжийн зээлийн эрсдэлийн даатгалын бүтээгдэхүүн
**Тоног төхөөрөмжийн зээлийн эрсдэлийн даатгалын зорилго**
Худалдаа хөгжлийн банкны тоног төхөөрөмжийн зээлийн барьцаанд тавигдсан тоног төхөөрөмж, хүнд машин механизм, хүнд даацын тээврийн хэрэгслийг бүрэн болон бүрэн бус даатгалд хамруулж, учирч болох эрсдэлээс хамгаалах зорилготой.
**Хамтран ажиллаж байгаа даатгалын компаниуд**
Миг даатгал ХХК
**Юуг даатгуулах вэ?**
Худалдаа, хөгжлийн банкны тоног төхөөрөмжийн зээлийн барьцаанд тавигдсан

- Хүнд даацын тээврийн хэрэгсэл  
- Хүнд машин механизм  
- Үйлдвэрлэлийн зориулалттай тоног төхөөрөмж
**Даатгалын эрсдэл, үнэлгээ, хураамжийн хувь?**
***Үйлдвэрлэлийн тоног төхөөрөмжийн даатгал***
| **Даатгалын хамгаалалт** | **Даатгалын үнэлгээ** | **Даатгалын хураамжийн хувь (жилийн)** |
| --- | --- | --- |
| **Үндсэн хамгаалалт:**  - Гал түймэр, бүх төрлийн тэсрэлт, дэлбэрэлт, шаталт, удирдлагатай болон удирдлагагүй нисдэг биетийн осол Байгалийн аюул, осол, гамшиг, газар хөдлөлт, хүчит салхи, шуурга, үер, аянга, хөрсний суулт, цөмрөлт, гулгалт, хагаралт Усны бүлэг эрсдэл (Сантехникийн осол, ус түгээгүүрт бэхлэгдсэн хаалтын, эсхүл дамжуулах хоолойноос ус алдах, усан хангамжийн хоолойн системтэй бэхлэгдсэн төхөөрөмжөөс ус алдах, халуун ус, эсхүл уурын халаагуурын төхөөрөмжөөс ус алдах, агаар, дулаан шахуургаас ус алдах)Цахилгааны эрсдэл, цахилгаан эрчим хүчний хэвийн бус хэлбэлзэл, хэт ачаалал, богино холболт, цахилгаан соронзон нөлөөлөл, цахилгаан гүйдлийн шууд бус нөлөөлөл, тусгаарлагчийн гэмтлийн эрсдэл Хулгай  - Даатгуулагч, түүний ажилтнуудын санамсар, болгоомжгүй үйлдэл, эс үйлдэхүй Дотоод тээвэрлэлтийн үеийн эрсдэл | Зах зээлийн үнэлгээ эсвэл Зээлийн үлдэгдэл болон эхний 3 сарын зээлийн хүүгийн нийлбэрээс багагүй дүнгээр илэрхийлэгдсэн мөнгөн дүн | 0.55% |
***Хүнд даацын тээврийн хэрэгслийн даатгал***

| **Даатгалын хамгаалалт** | **Даатгалын үнэлгээ** | **Даатгалын хураамжийн хувь (жилийн)** |
| --- | --- | --- |
| **Ажил үүргээ гүйцэтгэж байх үеийн эрсдэл:**  - Зам тээврийн осол;  - Онхолдох, хоорондоо мөргөлдөх, биет зүйл мөргөх, шарваж гулсах;  - Элдэв биет зүйлд цохиулах, ухрах, зогсох, байрлуулах үйлдэл хийх үед учрах хохирол;  - Газрын нуралт, хөрс чулууны нуралт, цөмрөлтөд өртөх;  - Байгалийн эрсдэл;  - Гал түймэр, бүх төрлийн тэсрэлт, дэлбэрэлт, шаталт, удирдлагатай болон удирдлагагүй нисдэг биетийн осол  - Цахилгааны эрсдэл, цахилгаан эрчим хүчний хэвийн бус хэлбэлзэл, хэт ачаалал, богино холболт, цахилгаан соронзны нөлөөлөл, цахилгаан гүйдлийн шууд бус нөлөөлөл, тусгаарлагчийн гэмтлийн эрсдэл;  - Усны бүлэг эрсдэл (Сантехникийн осол, ус түгээгүүрт бэхлэгдсэн хаалтын, эсхүл дамжуулах хоолойноос ус алдах, усан хангамжийн хоолойн системтэй бэхлэгдсэн төхөөрөмжөөс ус алдах, халуун ус эсвэл уурын халаагуурын төхөөрөмжөөс ус алдах, агаар, дулаан шахуургаас ус алдах).  **Автограж, зогсоол, талбайд хадгалагдах үеийн эрсдэл:**  - Гадны бүх төрлийн эх үүсвэрээс үүдэлтэй гал түймэр;  - Тэсрэлт, дэлбэрэлт;  - Барилгаас үүдэлтэй эрсдэл: Зогсоол, талбай, автогражид зогсож байх үеийн барилгын нуралт, элдэв зүйл дээрээс унах;  - Байгалийн эрсдэл  **Бусдын нөлөөгөөр эвдэрч гэмтэх эрсдэл:**  - Элдэв биет зүйлд цохиулах;  - Гуравдагч этгээдийн санамсаргүй болон санаатай үйлдэл;  - Жолоо шилжүүлсэн үеийн эрсдэл | Зах зээлийн үнэлгээ эсвэл Зээлийн үлдэгдэл болон эхний 3 сарын зээлийн хүүгийн нийлбэрээс багагүй дүнгээр илэрхийлэгдсэн мөнгөн дүн | 0.65% |

***Хүнд машин механизмын даатгал***
| **Даатгалын хамгаалалт** | **Даатгалын үнэлгээ** | **Даатгалын хураамжийн хувь (жилийн)** |
| --- | --- | --- |
| **Ажил үүргээ гүйцэтгэж байх үеийн эрсдэл :**  - Зам тээврийн осол;  - Онхолдох, хоорондоо мөргөлдөх, биет зүйл мөргөх, шарваж гулсах;  - Элдэв биет зүйлд цохиулах, ухрах, зогсох, байрлуулах үйлдэл хийх үед учрах хохирол;  - Газрын нуралт, хөрс чулууны нуралт, цөмрөлтөд өртөх;  - Байгалийн эрсдэл;  - Гал түймэр, бүх төрлийн тэсрэлт, дэлбэрэлт, шаталт, удирдлагатай болон удирдлагагүй нисдэг биетийн осол;  - Цахилгааны эрсдэл, цахилгаан эрчим хүчний хэвийн бус хэлбэлзэл, хэт ачаалал, богино холболт, цахилгаан соронзон нөлөөлөл, цахилгаан гүйдлийн шууд бус нөлөөлөл, тусгаарлагчийн гэмтлийн эрсдэл;  - Усны бүлэг эрсдэл (Сантехникийн осол, ус түгээгүүрт бэхлэгдсэн хаалтын, эсхүл дамжуулах хоолойноос ус алдах, усан хангамжийн хоолойн системтэй бэхлэгдсэн төхөөрөмжөөс ус алдах, халуун ус эсвэл уурын халаагуурын төхөөрөмжөөс ус алдах, агаар, дулаан шахуургаас ус алдах)  **Автограж, зогсоол, талбайд хадгалагдах үеийн эрсдэл:**  - Гадны бүх төрлийн эх үүсвэрээс үүдэлтэй гал түймэр;  - Тэсрэлт, дэлбэрэлт;  - Барилгаас үүдэлтэй эрсдэл: Зогсоол, талбай, автогражид зогсож байх үеийн | Зах зээлийн үнэлгээ эсвэл Зээлийн үлдэгдэл болон эхний 3 сарын зээлийн хүүгийн нийлбэрээс багагүй дүнгээр илэрхийлэгдсэн мөнгөн дүн | 0.60% |
Даатгалын хураамжийг даатгалын компанийн дансанд шилжүүлсэнээр даатгалын гэрээ хүчин төгөлдөр болно.
Даатгалын гэрээ нь 1 жилийн хугацаатай байна.
**Даатгалын нөхөн төлбөр ямар тохиолдолд олгогдохгүй вэ?**
Гэрээнд зааснаас бусад эрсдэл учирсан тохиолдолд нөхөн төлбөр олгогдохгүй.
**Даатгалын тохиолдол бий болсон тохиолдолд яах вэ?**
МИГ даатгал ХХК-д хотод 24 цагийн дотор, орон нутагт 72 цагийн дотор (75756000) мэдэгдэнэ.
**Даатгалын нөхөн төлбөр авахад бүрдүүлэх материал?**
* Даатгуулагчийн өргөдөл;
* Даатгалын гэрээ эсвэл гэрээт баталгааны эх хувь;
* Даатгалын тохиолдол бий болсныг нотлох фото зураг, боломжтой бол хэргийн газар дээрээс баталгаажуулсан бусад нотлох баримтууд, эд мөрийн баримтууд;
* Хохирлын шалтгаан, хэмжээ, зүйлийг эрх бүхий байгууллагаас тодорхойлсон акт, материал, баримт;
* Мэргэжлийн холбогдох байгууллагын гаргасан дүгнэлт, тодорхойлолт;
* Шаардлагатай гэж үзсэн бусад баримт, материал;
### Урт хугацаат үл хөдлөх эд хөрөнгийн зээлийн эрсдэлийн даатгалын бүтээгдэхүүн
**Урт хугацаат үл хөдлөх хөрөнгийн зээлийн эрсдэлийн даатгалын зорилго**

Банкнаас авсан зээлийн санхүүжилтээр үйлдвэрлэл, худалдаа, үйлчилгээ, оффис болон бусад бизнес эрхлэн явуулах зориулалттай бэлэн ашиглалтад орсон барилга, барилгын тодорхой хэсэг талбай худалдан авах, бэлэн ашиглалтад ороогүй барилгын гүйцэтгэлийг дуусгах, өргөтгөл хийх болон засварлах, үл хөдлөх хөрөнгийг болон байгууллагын төлбөр тасалдалын тохиолдол мөн гэнэтийн ослын улмаас зээлдэгч, хамтран зээлдэгчийн амь нас, хөдөлмөрийн чадвараа бүрэн алдах тохиолдлыг учирч болзошгүй эрсдлүүдээс хамгаалах зорилготой.

**Хамтран ажиллаж байгаа даатгалын компани**

**Юуг даатгуулах вэ?**

* Үл хөдлөх эд хөрөнгө
* Зээлдэгчийн амь нас (Даатгалуулагчийн амь нас, хөдөлмөрийн чадвар бүрэн алдалт)
* Төлбөрийн тасалдал

**Даатгалын үнэлгээ болон хураамжийн хувь?**

***Зээлдэгч нь Иргэн бол:***

| Д/д | Даатгалын зүйл | Даатгалын үнэлгээ | Даатгалын хураамж(жилийн %) |
| --- | --- | --- | --- |
| 1 | Үл хөдлөх эд хөрөнгө | Хөрөнгийн зах зээлийн үнэлгээ | 0.12 |
| 2 | - Зээлдэгч амь насаа алдах- Хөдөлмөрийн чадвараа 70-аас   дээш хувиар алдах | Зээлийн үлдэгдэл дүн | 0.13 |

***Зээлдэгч нь Байгууллага бол:***

| Д/д | Даатгалын зүйл | Даатгалын үнэлгээ | Даатгалын хураамж(жилийн %) |
| --- | --- | --- | --- |
| 1 | Үл хөдлөх эд хөрөнгө | Хөрөнгийн зах зээлийн үнэлгээ | 0.12 |
| 2 | Төлбөрийн  тасалдал | Зээлийн үлдэгдэл дүн | 0.12 |

Даатгалын хураамжийг даатгалын компанийн дансанд шилжүүлсэнээр даатгалын гэрээ хүчин төгөлдөр болно.

Даатгалын гэрээ нь 1 жилийн хугацаатай байна.

**Даатгалын хамгаалалт?**

*Үл хөдлөх эд хөрөнгийн даатгалын эрсдэл. Үүнд:*

* Гал түймрийн эрсдэл (галын бүх төрлийн эрсдэл);
* Цахилгаан, эрчим хүчний эрсдэл;
* Усны бүлэг эрсдэл (Сантехникийн эвдрэлээс үүдэлтэй болон дээврээс дусаал, ус гоожих, алдах, дусах зэргээс үүдэх бүх төрлийн эрсдэл)
* Байгалийн  давагдашгүй хүчин зүйлүүд (хүчит салхи, цасан ба шороон шуурга, ган зуд, цочир хүйтрэлт, үер, газар хөдлөлт, хөрс чулууны нуралт, овойлт, цөмрөлт, хөрсний усны түвшингийн өөрчлөлт, хүйтэн бороо, аянга, мөндөр, хяруу);
* Гуравдагч этгээдийн санаатай болон санамсар болгоомжгүй үйлдлээс учирч болох аливаа эрсдэл;

*Зээлдэгчийн амь насны даатгалын эрсдэл. Үүнд:*

* Нас барах
* Хөдөлмөрийн чадвараа бүрэн алдах

*Төлбөрийн тасалдлын даатгалын эрсдэл. Үүнд:*

* Зээлдэгчийн үйл ажиллагаа дампуурсан нь шүүхээр тогтоогдсон.
* Байгалийн давагдашгүй хүчин зүйлийн эрсдэл.
* Дайн байлдаан, хувьсгал, үймээн самуун, нийгмийг хамарсан эмх замбараагүй байдлийн үр дагавар.

**Даатгалын тохиолдол бий болсон үед яах вэ?**

Эд хөрөнгийн даатгалын хувьд даатгалын тохиолдол бий болсоноос хойш **ажлын 5 хоногийн дотор** даатгагчид мэдэгдэж, дуудлага өгнө:

Амь насны даатгалын хувьд зээлдэгчийн хамтран зээлдэгч эсвэл хууль ёсны өв залгамжлагч нь даатгалын тохиолдол бий болсон тухай банкинд нэн даруй мэдэгдэж зөвлөгөө авах ба нөхөн төлбөрийн материалыг банкны ажилтны зөвлөсний дагуу хуанлийн 90 хоногийн дотор бүрдүүлэн банк болон даатгагчид хүлээлгэн өгнө.

|  | **Даатгагч** | **Холбогдох утас** |
| --- | --- | --- |
| 1 | Миг даатгал ХХК | 75756000 |
| 2 | Ард даатгал ХК | 77200088 |

**Даатгалын нөхөн төлбөр авахад бүрдүүлэх материал?**

* Даатгуулагчийн өргөдөл (албан бичиг)
* Даатгалын баталгааны эх хувь
* Хохирлын шалтгаан, хэмжээг тодорхойлсон акт материал;
* Шаардлагатай гэж үзвэл мэргэжлийн холбогдох байгууллагын гаргасан дүгнэлт, тодорхойлолт
* Зээлдэгч аливаа шалтгааны улмаас амь насаа алдсаныг нотлох шүүх эмнэлгийн болон эмнэлгийн магадлагаа, нас барсны гэрчилгээ
* Зээл, барьцааны гэрээний хуулбар
* Зээлдэгчийн хөдөлмөрийн чадвараа бүрэн алдсаныг нотлох /эмнэлэг хөдөлмөрийн магадлах комиссын акт/ эмнэлгийн акт, тодорхойлолт, бусад нотлох баримтууд
* Банкны тодорхойлолт
## Сайн дурын даатгалын бүтээгдэхүүн
### Гэнэтийн ослын даатгал
Дараах төрлийн эрсдэлийн улмаас даатгуулагч хөдөлмөрийн чадвараа түр болон бүрэн алдах, аль насаа алдах, тахир дутуугийн зэрэглэл тогтоолгоход нөхөн төлбөр олгоно. Үүнд:
·      Байгалийн эрсдэл;
·      Зам тээврийн осол;
·      Мал амьтдын нөлөөллийн эрсдэл;
·      Гадны халдлагад өртөх эрсдэл;
·      Урлаг, спорт, сургалт, үйлдвэрлэлийн холбогдолтой осол (олон улсын болон улсын чанартай уралдаан тэмцээний үеийн осол хамаарахгүй);
·      Ахуйн болон бусад эрсдэл (түлэгдэх, хайрагдах, тогонд цохиулах, угаартах, зүсэгдэх, хавчуулагдах, хөлдөх, хальтрах, цохиулах, хорт хийнд хордох, хөрсний нуралт, наранд цохиулах, наранд хордох);
·      Хурдан морины унаач хүүхдийн гэнэтийн ослын даатгалын хувьд хурдан морины уралдаан болон түүний бэлтгэл, сунгааны үед үүсч болзошгүй бүхий л гэнэтийн осол.
| Даатгалын зүйл | Ард | Миг | Амар | Номин |
| --- | --- | --- | --- | --- |
| Үнэлгээ | 1 сая төгрөгөөс  дээш | 5 сая төгрөгөөс дээш | 1 сая төгрөгөөс  дээш | 1 сая төгрөгөөс  дээш |
| Оффисын ажилтан | 1.00% | 0.50% | 0.68% | 0.65% |
| Бусад эрсдэл өндөртэй ажиллагсад | 1.00% | 1.00% | - |

| Даатгалын зүйл | Хаан | Мөнх | Агула | Мандал | Тэнгэр |
| --- | --- | --- | --- | --- | --- |
| Үнэлгээ | 2 сая төгрөгөөс  дээш | 10 сая төгрөгөөс дээш | 5 сая төгрөгөөс  дээш | 1-5 сая төгрөгөөс  дээш | 3 сая, 5 сая, 10 сая |
| Үнэлгээ хураамжийн дүн | 0.70% | 1.00% | 0.70% | 5,000,001-10 сая төгрөг |  |
| 0.70% | 30,00₮ 50,00₮ 100,000₮ |
### Хариуцлагын даатгал
| **Даатгалын зүйл** | **Даатгалын эрсдэл** | **Даатгалын Хураамж** |
| --- | --- | --- |
| **Мэргэжлийн хариуцлага:** | ·          Даатгуулагч мэргэжлийн үйлчилгээ үзүүлсний улмаас гуравдагч этгээдийн амь нас , эрүүл мэнд, эд хөрөнгөд учруулсан хохирол | **0.6%-1%** |
| **Байгууллагын хариуцлага:** | ·          Байгууллагын үйлдвэрлэсэн бүтээгдэхүүн, үзүүлсэн үйлчилгээний шууд нөлөөллөөс эсхүл үйл ажиллагаа эрхэлдэг талбарт гуравдагч этгээдийн амь нас эрүүл мэнд эд хөрөнгөнд учруулсан хохирол | **0.6%-0.8%** |
| **Өмгөөлөгчийн  хариуцлага:** | ·          Өмгөөлөгч үйлчлүүлэгчийнхээ гаргасан хүсэлтийг хуульд заасан журмын дагуу хангаж ажиллаагүйгээс учирсан хохирол, зардал; | **50,000 төгрөг** |
| ·          Өмгөөлөгч үйлчлүүлэгчдээ эрх зүйн буруу зөвлөгөө өгсний улмаас учирсан хохирол, зардал; |
| ·          Өмгөөлөгч мэргэжлийн мэдлэг, ур чадвар, өмгөөллийн үйл ажиллагаанд гаргасан алдааны улмаас, үйлчлүүлэгчид учруулсан хохирол, зардал. |
| **Ажил олгогчийн даатгал:** | ·          Үйлдвэрлэлийн осолд орох; | **0.60%** |
| ·          Хурц хордлогод орох; |
| ·          Мэргэжлээс шалтгаалсан өвчин; |
| **Түрээслэгчийн хариуцлага:** | ·          Худалдаа эрхлэгч этгээдийн түрээсэлж буй талбай, орчин нөхцөлд үйлчлүүлж буй гуравдагч этгээдийн амь нас, эрүүл мэнд, эд хөрөнгөнд хохирол учрах аливаа үйл явдал болон түүний ажиллагсдын болгоомжгүй, хайхрамжгүй үйлдэл, эс үйлдэл. | **0.90%** |
| **Тээвэрлэгчийн хариуцлага:** | ·          Тээвэрлэгч жолоочийн буруутай үйлдлээс зам тээврийн осол гарч ачаа тээшинд учрах хохирол, | **0.50%** |
| ·          Ачаа тээшийг тээвэрлэлтэд бэлдэж байх үед тээвэрлэгчийн буруутай үйл ажиллагаанаас гарсан гэнэтийн осол аваараас үүдэн тээвэрлэх гэж буй ачаа тээшинд учрах хохирол. |
### Хөдлөх хөрөнгийн даатгал
| **Даатгалын зүйл** | **Даатгалын эрсдэл** | **Даатгалын Хураамж** |
| --- | --- | --- |
| ·       Цахилгаан бараа | **Үндсэн эрсдэл:** | **0.7%-1.2%** |
| ·       Тавилга | ·           Гал түймэр дэлбэрэлт | **0.5%-1.1%** |
| ·       Оффисын электрон тоног төхөөрөмж | ·           Цахилгаан эрчим хүчний хэвийн бус хэлбэлзэл, хэт ачаалал, богино холболт, цахилгаан соронзны нөлөөлөл, цахилгаан гүйдлийн шууд бус нөлөөлөл | **1.50%** |
| ·       Оффисын тавилга эд хогшил | ·           Сантехникийн гэмтлээс үүдэн ус алдах, ус чийгний нөлөөлөл | **0.50%** |
| ·       Үйлдвэрлэл, үйлчилгээний зориулалттай суурилуулдаггүй тоног төхөөрөмж | ·           Байгалийн гамшиг */үер газар хөдлөлт, аадар бороо, аянга, мөндөр, хүчит салхи/* | **0.4%-0.9%** |
| ·       Үйлдвэрлэл, үйлчилгээний зориулалттай суурилуулдаг тоног төхөөрөмж | ·           Тээвэрлэх, зөөвөрлөх, буулгах, суурилуулах үеийн эрсдэл | **0.35%-0.8%** |
| ·  Үйлчилгээний зориулалттай электрон тоног төхөөрөмж | ·           Гуравдагч этгээдийн санамсаргүй үйлдлийн улмаас учруулсан хохирол | **0.50%** |
|  | **Нэмэлт эрсдэл:** |  |
|  | ·           Бүхэлд нь хулгайд алдах |  |
### Гадаадад зорчигчийн гэнэтийн ослын иж бүрэн даатгал
| **ГАДААДАД ЗОРЧИГЧДЫН ГЭНЭТИЙН ОСЛЫН ДААТГАЛ** | | | | |
| --- | --- | --- | --- | --- |
| **Даатгагч** | **Даатгалын хураамж** | **Даатгалын үнэлгээ** | **Хамгаалах эрсдэл** | **Нөхөн төлбөр** |
| Хаан даатгал  Мөнх даатгал  Мандал даатгал  Тэнгэр даатгал  Ард даатгал  Миг даатгал | Зорчих улс болон аяллын хугацаанаас хамаарна. | 25,000$-50,000$ | Аялах хугацаанд гэнэтийн ослын улмаас гэмтэж бэртэх | Үнэлгээнээс хамаарна |
| Яаралтай шүдний эмчилгээний зардал | 1000 USD, ӨХХ 10% |
| Өмгөөлөгчийн зардал | 2100 USD |
| Иргэний үнэмлэх, гадаад пасспорт, жолооны үнэмлэхээ хаяж, гээгдүүлэх | 200 USD |
| Бүртгэгдсэн ачаа тээш нислэгийн үед алдагдах | 210 USD хүртэл |
| Алдагдсан ачаа тээш болон хувийн эд зүйлсийн байгаа газрыг тодорхойлох, хүргэх зардал | Хязгааргүй |
| \* Дэлгэрэнгүй мэдээллийг банкны лавлах утас, цахим хуудас, өөрт ойр салбар тооцооны төвөөс авна уу. | | | | |
### Тээврийн хэрэгслийн даатгал
| Даатгалын зүйл | Даатгалын эрсдэл | Даатгалын эрсдэл |
| --- | --- | --- |
| B ангилалын тээврийн хэрэгсэл | Зам тээврийн хөдөлгөөнд оролцох үеийн бүх эрсдэл | Хэсэгчилсэн хулгайн эрсдэл /толь, тээврийн хэрэгслийн үндсэн эд ангид тооцогдох зүйл хулгайд алдагдах/ |
| Зам тээврийн хөдөлгөөнд оролцоогүй байх үеийн бүх эрсдэл | Бүхэлд нь хулгайд алдах |
| Зайлшгүй тохиолдолд замгүй газраар явах үеийн бүх эрсдэл | Даатгуулагчийн буруутай үйлдэл |
| Байгалийн эрсдэл | НЭМЭЛТ ҮЙЛЧИЛГЭЭ |
| Гал, бүх төрлийн тэсрэлт, дэлбэрэлт | Тээврийн хэрэгслийн засвар үйлчилгээг албан ёсны дистрибьютер компанийн үнийн саналыг удирдтгал болгож засварлах |
| Зориулалтын гаражид зогсож байх үеийн  сантехникийн ослын улмаас учирсан хохирол | Суудлын гэнэтийн осол |
| Даатгалын хураамж | Мал амьтнаас учруулах хохирол | Зам тээврийн ослын улмаас тээврийн хэрэгслийг тээвэрлэхэд олгох зардлын хэмжээ |
| /0.8% - 2.6%/ | Жолоо шилжүүлэх үеийн эрсдэл | Засварын дараах 1 удаа бүтэн угаалга |
| Шилний хохирол /зам тээврийн ослоос үл хамаарах шалтгаанаар үүссэн урд хойд салхи, хаалганы шилэнд учирсан гэмтэл/ | Хохирлын үнэлгээний зардал |
| Дугуйн эрсдэл /зам тээврийн ослоос хамаарах шалтгаанаар дугуйнд учирсан хохирол/ | Нөхөн төлбөрийн материал бүрдүүлэлтэд өгөх зөвлөгөө, Хууль эрх зүйн зөвлөгөө, 24 цагийн ослын дуудлага |
| Гуравдагч этгээдийн санаатай болон санамсаргүй үйлдлээр учруулсан хохирол | Яаралтай засварын зардал |
| Танхай хулгайн сэдэлтэй үйлдлээс үүссэн тээврийн хэрэгсэлд учирсан эвдрэл гэмтэл | Аюулыг зайлуулах зардал |
### Жолоочийн хариуцлагын албан журмын даатгал
| ЖОЛООЧИЙН ХАРИУЦЛАГЫН АЛБАН ЖУРМЫН ДААТГАЛ | | | | |
| --- | --- | --- | --- | --- |
| Даатгагч | Тээврийн хэрэгслийн ангилал | Үнэлгээний хэмжээ | Суурь хураамж | Хамгаалалт |
| Даатгалын тохиолдол бүрд нэг удаа олгох нөхөн төлбөрийн хэмжээ | Суурь хураамж нь даатгуулагчийн итгэлцүүрээс хамаарч өөрчлөгдөх болно |
| Хамтран ажиллаж буй бүх даатгалын компаниуд | “А” ангиллын тээврийн хэрэгсэл | 5,0 сая хүртэл төгрөг | 12,500.00 | Жолоочийн буруутай үйлдлээс үүдэн бусдын эд хөрөнгө,амь насанд учруулах хохирол |
| “B” ангиллын тээврийн хэрэгсэл | 5,0 сая хүртэл төгрөг | 33,000.00 |
| “C” ангиллын тээврийн хэрэгсэл | 10,0 сая хүртэл төгрөг | 42,500.00 |
| “D” ангиллын тээврийн хэрэгсэл | 10,0 сая хүртэл төгрөг | 53,000.00 |
| “Механизм” ангиллын тээврийн хэрэгсэл | 5,0 сая хүртэл төгрөг | 12,500.00 |
| “Мэргэшсэн жолооч” болон C,D ангиллын тээврийн хэрэгслээр замын хөдөлгөөнд оролцох жолооч | 5,0 сая хүртэл төгрөг | 33,000.00 |

| **Тайлбар:** |
| --- |
| 1.Суурь хураамж нь даатгуулагчийн дараах 9 итгэлцүүрээс хамаарч өөрчлөгдөнө. |
| И1-Тээврийн хэрэгслийг ашиглах газар нутгийн байршил |
| И2-Өмнөх гэрээний хугацаанд даатгуулагчийн буруугаас үүссэн даатгалын тохиолдлын тоо, олгосон нөхөн төлбөрийн хэмжээнээс хамаарах итгэлцүүр |
| И3-Даатгуулагчийн нас, автотээврийн хэрэгсэл жолоодох туршлагаас хамаарах итгэлцүүр |
| И4-Даатгалын гэрээний хугацаанаас хамаарах итгэлцүүр |
| И5-Даатгуулагч худал мэдээлэл өгсөн эсэх |
| И6-Тээврийн хэрэгслийг ашиглах жолоочийн тоо |
| И7-Тээврийн хэрэгслийн даац, суудлын тоо, хөдөлгүүрийн хүчин чадал |
| И8-Тээврийн хэрэгслийн зориулалт |
| И9-Чиргүүлтэй эсэх |
## Бүрдүүлэх материал
**Даатгал хийлгэхэд бүрдүүлэх материал:**

* Өмчлөгч, эзэмшигчийн бичиг баримт; /Иргэний үнэмлэх, байгууллагын гэрчилгээ/
* Эд хөрөнгийн бичиг баримт; /үл хөдлөх хөрөнгийн гэрчилгээ/
* Хөдлөх хөрөнгийн паспорт, сериал дугаар, марк, бусад материалууд;
* Тээврийн хэрэгслийн гэрчилгээ, жолооны үнэмлэх;
* Даатгалын үнэлгээ; /худалдан авсан, балансын үнэ/

Даатгалын тохиолдол болсон үед нэн даруй даатгалын компанид мэдэгдэнэ.

* МИГ даатгал ХХК – 75756000
* Ард даатгал ХХК – 77200088, 99066464
* Хаан даатгал ХХК – 75757588
* Амар даатгал ХХК – 7713-9090, 1800-2111
* Номин даатгал ХХК – 89887704, 18001828
* Тэнгэр даатгал - 1800-1889
* Мандал даатгал - 75752000
* Агула даатгал - 72101010
* Мөнх даатгал - 75991100

Шаардлагатай тохиолдолд холбогдох мэргэжлийн байгууллагад мэдэгдэнэ.

* Замын цагдаагийн газар – 124
* Яаралтай түргэн тусламжийн төв – 103
* ОБЕГ – 101, 105

**Нөхөн төлбөр авахад бүрдүүлэх материал:**

* Даатгуулагчийн өргөдөл, албан бичиг;
* Хохирлыг баталгаажуулах зураг;
* Даатгалын гэрээ, гэрээт баталгаа;
* Даатгагчийн нөхөн төлбөрийн маягт;
* Хохирлыг тодорхойлох холбогдох мэргэжлийн байгууллагын акт, тодорхойлолт, дүгнэлт;
* Хохирол үнэлэгчийн бичгээр гаргасан дүгнэлт, материал;
* Хохирлыг баталгаажуулах бусад баримт, материал.


Худалдаа хөгжлийн банк (ХХБ) нь харилцагчдынхаа санхүүгийн хэрэгцээг хангах зорилгоор даатгалын үйлчилгээг зуучлан үзүүлж байна. Даатгалын зуучлагчийн хувьд ХХБ нь хэд хэдэн давуу талыг санал болгодог. Үүнд: олон даатгалын компанийн бүтээгдэхүүнээс сонголт хийх боломж, илүү хямд хураамж, хурдан шуурхай үйлчилгээ, ил тод байдал зэрэг орно. Даатгалын зуучлагч нь харилцагчийн эрх ашгийг хамгаалж, нөхөн төлбөр авах зөвлөгөө өгдөг тул олон улсад туршлагатай байгууллагууд даатгалын үйлчилгээг зуучлагчаар дамжуулан авахыг илүүд үздэг. ХХБ-ны даатгалын зуучлалын эрхтэй салбарууд болон ажилтнуудын мэдээллийг ХХБ-ны цахим хуудаснаас авч болно.

Даатгал гэдэг нь ирээдүйд учирч болох эрсдэлээс хамгаалах санхүүгийн хэрэгсэл юм. Даатгалын зүйл нь даатгуулагчийн амь нас, эрүүл мэнд, эд хөрөнгө, хариуцлага болон бусад хуульд харшлаагүй ашиг сонирхол байж болно. Даатгалын үнэлгээг эрсдэл, хохирлын хэмжээ, зах зээлийн үнэ зэргийг харгалзан тогтоодог. Даатгалын тохиолдол гэдэг нь даатгуулсан зүйлд учирсан хохирол, тохиролцсон болзол бүрдэх үйл явдал юм. Нөхөн төлбөр нь даатгалын гэрээний дагуу даатгалын тохиолдол үүссэн үед даатгагчаас олгох мөнгөн хөрөнгө юм. ХХБ нь Ард Даатгал, Миг Даатгал, Амар Даатгал, Номин Даатгал, Хаан Даатгал, Агула Даатгал, Мөнх Даатгал, Тэнгэр Даатгал, Мандал Даатгал зэрэг даатгалын компаниудтай хамтран ажилладаг.

ХХБ нь зээлийн эрсдэлийн даатгалын бүтээгдэхүүнүүдийг санал болгодог. Үүнд: орон сууцны зээлийн эрсдэлийн даатгал, автомашины зээлийн эрсдэлийн даатгал, тоног төхөөрөмжийн зээлийн эрсдэлийн даатгал, урт хугацаат үл хөдлөх эд хөрөнгийн зээлийн эрсдэлийн даатгал зэрэг орно. Эдгээр даатгалууд нь зээлдэгчийн эд хөрөнгө, амь нас, хөдөлмөрийн чадварыг хамгаалж, санхүүгийн эрсдэлээс сэргийлдэг. Мөн сайн дурын даатгалын бүтээгдэхүүнүүд гэж бий. Үүнд: гэнэтийн ослын даатгал, хариуцлагын даатгал, хөдлөх хөрөнгийн даатгал, гадаадад зорчигчийн гэнэтийн ослын иж бүрэн даатгал, тээврийн хэрэгслийн даатгал, жолоочийн хариуцлагын албан журмын даатгал зэрэг багтана. Даатгал хийлгэхэд өмчлөгч, эзэмшигчийн бичиг баримт, эд хөрөнгийн бичиг баримт, тээврийн хэрэгслийн гэрчилгээ, жолооны үнэмлэх, даатгалын үнэлгээ зэрэг материалыг бүрдүүлэх шаардлагатай. Даатгалын тохиолдол болсон үед даатгалын компанид нэн даруй мэдэгдэж, нөхөн төлбөр авахад шаардлагатай материалыг бүрдүүлэх хэрэгтэй.

https://tdbm.mn/mn/retail/other/daatgal 